<div class=box-rule-content><p>Irlannissa on vasemmanpuoleinen liikenne.</p><p></p><p>Moottoritiet</p><ul><li>Ainoa sallittu ajosuunta on eteenpäin. Kääntyminen ja peruuttaminen on kielletty.</li><li>Ajonopeudella ja muulla liikennekäyttäytymisellä ei saa häiritä muuta liikennettä.</li><li>Moottoritien osalla, joka ei ole ajorataa (esim. piennar tai hätäkaista), ei saa ajaa paitsi hätätilanteissa.</li><li>Millekään moottoritien osalle ei saa pysähtyä. Pysähtyminen on sallittua vain, jos autoon tulee vika tai jos poliisi (Garda) kehottaa pysähtymään.</li><li>Sellaista ajoneuvotyyppiä, jonka enimmäisnopeudeksi on säädetty 90 km/h tai vähemmän, ei saa ajaa moottoritien ulkokaistalla (moottoritien keskijakajaa lähinnä oleva kaista, "ohituskaista"), ellei yleinen nopeusrajoitus ole 90 km/h tai vähemmän.</li><li>Matkustajia ei saa ottaa kyytiin tai jättää kyydistä moottoritiellä.</li><li>Muulloin kuin ohitustilanteissa on käytettävä moottoritien vasenta kaistaa.</li></ul><p>Liikenneympyrät</p><p>Laki edellyttää, että liikenneympyrään saapuva kääntyy vasemmalle. Liikenneympyrää on pidettävä risteyksenä, ja liikenneympyrään saapuvan on annettava etuajo-oikeus siellä jo ajaville (oikealta tuleville) ajoneuvoille. Jos kuljettaja ei ole tottunut vasemmanpuoleiseen liikenteeseen, etenkin liikenneympyrässä ajaminen voi olla riskialtista, ja kuljettajan on noudatettava erityistä varovaisuutta.</p></div>