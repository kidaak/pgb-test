<div class=box-rule-content><p>Turvavyön ja lasten turvalaitteen käyttö on PAKOLLISTA.</p><p>Poikkeukset:</p><ul type=disc><li>ajoneuvoa peruuttava kuljettaja ja peruuttavaa ajo-oppilasta valvova kuljettaja</li><li>poliisin, palokunnan ja pelastustoimen ajoneuvot</li><li>henkilöt, jotka tutkivat mekaanista vikaa liikkuvassa ajoneuvossa</li><li>lyhyitä matkoja (enintään 50 m) kerrallaan ajavan jakeluajoneuvon kuljettaja</li><li>taksinkuljettajan ajoluvan haltija, joka tarjoaa kuljetuspalvelua tai kuljettaa matkustajia</li></ul><p>Terveyssyistä johtuvat poikkeukset</p><p>Turvavyön käytöstä voi saada vapautuksen terveydellisistä syistä erityisellä lääkärintodistuksella (Certificate of Exemption from Compulsory Seat Belt Wearing). Lääkärintodistus on</p><ul type=disc><li>säilytettävä ajoneuvossa</li><li>näytettävä poliisille, joka pysäyttää ajoneuvon.</li></ul><p>Vapautuksesta on ilmoitettava myös vakuutusyhtiölle.</p><p>Ajoneuvot, joissa ei ole turvavöitä</p>Ajoneuvoissa, joissa ei ole turvavöitä JA joihin ei ole niiden valmistuksen yhteydessä asennettu turvavöitä (esim. museoajoneuvot)<ul><li>ei saa kuljettaa alle 3-vuotiaita lapsia</li><li>saa kuljettaa yli 3-vuotiaita lapsia vain takaistuimella.</li></ul><p>Lasten turvalaitteet</p><ul><li>Alle 3-vuotiaiden lasten on käytettävä asianmukaista lasten turvalaitetta etu- tai takaistuimella matkustaessaan.<br>Poikkeus: Alle 3-vuotias lapsi saa matkustaa taksissa ilman turvalaitetta, jos sellaista ei ole saatavilla.</li></ul><ul><li>3–12-vuotiaiden lasten, joiden pituus on enintään 135 cm, on käytettävä asianmukaista lasten turvalaitetta etu- tai takaistuimella matkustaessaan.<br>Poikkeukset: lapset, jotka matkustavat takaistuimella<ul><li>taksissa TAI</li><li>moottoriajoneuvossa lyhyen matkan odottamattomassa pakottavassa tilanteessa TAI</li><li>moottoriajoneuvossa, jossa on käytössä kaksi turvalaitetta ja johon ei ole mahdollista kiinnittää kolmatta (tällöin on käytettävä aikuisten turvavyötä)</li></ul></li></ul><ul type=disc><li>12- ja 13-vuotiaiden ja yli 135 cm:n pituisten lasten on käytettävä aikuisten turvavyötä.</li></ul></div>