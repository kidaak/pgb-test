<h4>Julkiselle liikenteelle varatut kaistat</h4>
<div class="box-rule-content"/>
<h4>Bussikaistat</h4>
<div class="box-rule-content">
  <p>Bussikaistaa saa käyttää mikä tahansa ajoneuvo, jossa on enemmän kuin 8 matkustajapaikkaa (kuljettajaa lukuun ottamatta). Polkupyörät (ja joskus myös taksit ja kaksipyöräiset moottoriajoneuvot) saavat yleensä käyttää bussikaistaa sen voimassaoloaikana. Muut ajoneuvot eivät saa käyttää bussikaistaa sen voimassaoloaikana lukuun ottamatta kuormausta ja kuorman purkamista (ja vain, jos liikennemerkein ei ole muuta osoitettu).</p>
  <p>Bussikaistan yhteydessä ilmoitetaan yleensä liikennemerkein kaistan voimassaoloaika ja kaistalla sallitut ajoneuvotyypit. Jos liikennemerkkejä ei näy tai voimassaoloaikaa ei ole ilmoitettu, tienkäyttäjän on oletettava, että bussikaista on voimassa 24 tuntia.</p>
  <p>Jos bussikaista on varattu vain paikallisliikenteelle, rajoitus osoitetaan yleensä liikennemerkein. Tällöin kaistaa eivät saa käyttää esimerkiksi turistibussit. </p>
  <p>Esimerkkejä:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Bussikaista, jota saavat käyttää paikallisliikenteen bussit, polkupyörät ja taksit. Voimassaoloaikaa ei ole määritelty.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Bussikaista, jota saavat käyttää kaikki bussit ja polkupyörät. Voimassaoloaika on ilmoitettu.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Bussikaista, jota saavat käyttää kaikki bussit sekä kaksipyöräiset moottoriajoneuvot (sivuvaunuttomat), polkupyörät ja taksit. Voimassaoloaika on ilmoitettu.</p>
</div>
<h4>Raskaat tavarankuljetusajoneuvot moottoriteillä</h4>
<div class="box-rule-content">
  <p>Raskaalla tavarankuljetusajoneuvolla, jonka massa ylittää 7,5 tonnia, ei saa ajaa moottoritien oikeanpuolimmaisella kaistalla, jos kaistoja on kolme tai useampia.</p>
</div>
<h4>Pyöräkaistat</h4>
<div class="box-rule-content">
  <p>Pyöräkaistat on osoitettu tiemerkinnöin tai liikennemerkein. Moottoriajoneuvolla ajo ja pysäköinti pyöräkaistalla, joka on erotettu yhtenäisellä valkoisella viivalla, on kielletty liikennemerkissä ilmoitettuna kaistan voimassaoloaikana. Moottoriajoneuvolla ajo ja pysäköinti pyöräkaistalla, joka on erotettu valkoisella katkoviivalla, on niin ikään kielletty, paitsi välttämättömissä tapauksissa. Moottoriajoneuvoa ei saa pysäköidä pyöräkaistalle odotusrajoitusten voimassaoloaikana.</p>
</div>
<h4>Monimatkustaja-autoille varatut kaistat</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Monimatkustaja-autoille varatut kaistat näyttävät yleensä bussikaistoilta. Ne on erotettu yhtenäisellä valkoisella viivalla, ja tien pinnassa on säännöllisin väliajoin merkintä "2+ lane". Tällaista kaistaa osoittavassa liikennemerkissä on auto ja merkintä "2+".</p>
</div>
<h4>Muut erityiskaistat</h4>
<div class="box-rule-content">
  <p>Kaista voidaan varata vain tietyntyyppisten ajoneuvojen käyttöön pysyvästi, tilapäisesti tai määräajoin. Rajoitusten voimassaoloaika ja sallitut ajoneuvotyypit ilmoitetaan liikennemerkein. Rajoitusten voimassaoloaikana kaistaa saavat käyttää vain sallitut ajoneuvotyypit.</p>
</div>
<p> </p>
