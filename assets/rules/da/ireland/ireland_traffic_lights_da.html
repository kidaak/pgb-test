<div class="box-rule-content">
  <p>Rækkefølgen for trafiklys i Irland er <b>grøn, gul, rød</b> og så <b>grøn</b> igen.</p>
  <p>
    <b>Rødt lys</b>: "stands" - du må ikke passere lyskrydsets stoplinje eller i mangel på stoplinje lyssignalet.</p>
  <p>
    <b>Grønt lys</b>: fortsæt, hvis der er fri bane - vær opmærksom og hold tilbage for fodgængere, som krydser vejen, hvis du drejer til højre.</p>
  <p>
    <b>Grøn pil</b> (også kaldt filterlys): du må fortsætte i pilens retning, hvis det er sikkert og der er fri bane, også selvom der samtidig vises rødt lys. Vær altid opmærksom på udrykningskøretøjer, som kan være på vej ud til en ulykke med sirener og blå blink.</p>
  <p>
    <b>Gult lys</b>: du må ikke passere stoplinjen eller i mangel på stoplinje lyssignalet, medmindre du er så tæt på linjen eller lyssignalet, at det ville være farligt at standse.</p>
  <p>
    <b>Blinkende gult lys</b>: du må kun fortsætte, hvis det er sikkert, og du skal holde tilbage for andre trafikanter, hvis det er nødvendigt.</p>
  <p>
    <b>Blinkende gul pil</b>: du må fortsætte i pilens retning, men kun hvis det er sikkert, og du skal holde tilbage for andre trafikanter, som nærmer sig.  </p>
  <p>Manglende overholdelse af lyssignaler kan medføre 2 strafpoint og en bøde på op til 120 euro eller 5 strafpoint og en bøde efter dom.</p>
</div>
