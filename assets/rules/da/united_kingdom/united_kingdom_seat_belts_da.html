<div class=box-rule-content><p>Brug af sikkerhedsseler og barnesæder er OBLIGATORISK.</p><p>Undtagelse:</p><ul type=disc><li>førere som bakker eller fører tilsyn med en person, der er ved at lære at køre bil, som bakker</li><li>biler som anvendes til politi-, brandvæsens- og udrykningsopgaver</li><li>passagerer i varevogne, som undersøger en mekanisk fejl</li><li>førere af lastvogne på udbringning, som ikke kører længere end 50 meter mellem hvert stop</li><li>autoriserede taxachauffører, som leder efter kunder eller kører med passagerer.</li></ul><p>Fritagelser for sikkerhedssele af lægelige årsager</p><p>Din læge kan fritage dig for pligten til at køre med sikkerhedssele af lægelige årsager. Du får i så fald en attest som fritager dig for pligten til at køre med sikkerhedssele. Den skal du:</p><ul type=disc><li>opbevare i din bil</li><li>vise til politiet, hvis du bliver stoppet.</li></ul><p>Du skal også informere din bilforsikring om det.</p><p>Køretøjer uden sikkerhedssele</p>Køretøjer uden sikkerhedssele, som OPRINDELIGT er fremstillet uden sikkerhedssele (f.eks. veteranbiler):<ul><li>førere må ikke medbringe børn under 3 år</li><li>børn over 3 år må kun sidde på bagsædet.</li></ul><p>Anordninger til fastholdelse af børn</p><ul><li>Børn under 3 år skal anbringes i en passende fastholdelsesanordning, uanset om de sidder på for- eller bagsædet.<br>Undtagelse: børn under 3 år må køre uden fastholdelsesanordning i taxaer, hvis en sådan anordning ikke er til rådighed.</li></ul><ul><li>Børn mellem 3 og 12 år, som er under 135 cm høje, skal også anvende passende fastholdelsesanordning, uanset om de sidder på for- eller bagsædet.<br>Undtagelse: hvis de sidder på forsædet af:<ul><li>en taxa ELLER</li><li>et motorkøretøj et kort stykke vej, og hvis behovet opstod uventet</li><li>et motorkøretøj, der i forvejen har to børn i fastholdelsesanordninger, og derfor ikke har plads til et tredje (i det tilfælde anvendes en sikkerhedssele til voksne, hvis det ikke er muligt med en fastholdelsesanordning)</li></ul></li></ul><ul type=disc><li>Børn på 12 eller 13 år, som er højere end 135 cm, skal bruge sikkerhedssele til voksne.</li></ul></div>