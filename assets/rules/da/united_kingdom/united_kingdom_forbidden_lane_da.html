<h4>Baner til offentlig transport</h4><div class=box-rule-content><h4>Busbaner</h4><div class=box-rule-content><p>Busbaner må benyttes af alle køretøjer med plads til over 8 passagerer (udover chaufføren). Cyklister – og i nogle tilfælde taxaer og tohjulede motorkøretøjer – må normalt anvende busbaner, i det tidsrum, hvor busserne kører. Andre køretøjer må ikke anvende busbaner i det tidsrum, hvor busserne kører, medmindre det er for at afhente eller afsætte passagerer (og kun hvis andet ikke er angivet med skilte).</p><p>Busbaner er normalt angivet med skilte, som angiver, hvilke tidsrum busserne kører i, og hvilke køretøjer der må anvende dem. Hvis der ikke findes nogen skilte, eller tiderne ikke er angivet, må førerne gå ud fra, at banerne anvendes af busser døgnet rundt.</p><p>Visse busbaner er forbeholdt lokale busruter, hvilket vil sige, at de ikke må benyttes af f.eks. turistbusser. Det er normalt angivet med skilte.</p><p>Eksempler:</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk.jpg></div><p>Busbaner, som kun må benyttes af lokale busruter, cykler og taxaer. Ingen angivelse af bussernes køretider.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk2.jpg></div><p>Busbaner, som må benyttes af alle busser samt cykler og taxaer. Angivelse af bussernes køretider.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk3.jpg></div><p>Busbaner, som må benyttes af alle buser, samt tohjulede motorkøretøjer (uden sidevogn), cykler og taxaer. Angivelse af bussernes køretider.</p></div><h4>Lastbiler på motorveje</h4><div class=box-rule-content><p>Lastbiler på over 7,5 t må ikke køre i højre kørebane på motorvejen, hvis der er tre eller flere baner.</p></div><h4>Cykelstier</h4><div class=box-rule-content><p>Cykelstier angives med vejafmærkning og skilte. Motorcyklister må ikke køre eller parkere på cyklestier markeret med fuldt optrukken hvid stribe i bestemte tidsrum angivet med skilte. Motorcyklister må heller ikke køre eller parkere på cykelstier med punkteret linje, medmindre det ikke kan undgås. Motorcyklister må ikke parkere på nogen cykelstier, hvis der er forbud mod at standse.</p></div><h4>Baner for biler med flere passagerer (HOV-baner)</h4><div class=box-rule-content><div class=box-rule-iconsholder><img height=33 alt="" width=35 src=/internet/ec.europa.eu/transport/road_safety/images/forbidden-lane-uk4.jpg></div><p>HOV-baner ligner normalt busbaner og er adskilt fra de andre vejbaner med fuldt optrukken hvid stribe og vejafmærkning med ordene "2+ Lane" med jævne mellemrum. De angives med skilte med symbolet "2+".</p></div><h4>Andre særlige kørebaner</h4><div class=box-rule-content><p>Kørebaner kan være foreholdt særlige køretøjer. Disse begrænsninger kan gælde hele tiden eller i bestemte tidsrum. Tidsrum og typer af køretøjer angives med skilte. Førere må ikke benytte sådanne baner i de fastsatte tidsrum, medmindre skilte angiver, at deres køretøj er tilladt.</p></div><p></p>