<div class=box-rule-content><p>A biztonsági öv és a gyerekülés használata KÖTELEZŐ.</p><p>Mentességet élveznek ezalól:</p><ul type=disc><li>a hátramenetben közlekedő gépkocsik vezetői, illetve a hátramenetet végző tanuló vezetőt irányító személyek,</li><li>a rendőrség, a tűzoltóság és a mentőszolgálatok által használt járművek,</li><li>a kereskedelmi járművek azon utasai, akik műszaki hiba kivizsgálását végzik,</li><li>azoknak az áruszállító járműveknek a vezetői, amelyek 50 méterenként vagy még kisebb távolságonként megállnak,</li><li>azok az engedéllyel személyszállítást végző és szolgálatban lévő taxisofőrök, akik utas nélkül közlekednek, fuvarra várnak, vagy utasokat szállítanak,</li></ul><p>Egészségügyi okból adott mentesség</p><p>Mentességet élvez a biztonsági öv kötelező használata alól az, akinek a részére egészségügyi okból az orvos igazolást állít ki erről. Az orvos által kiállított igazolást:</p><ul type=disc><li>a járműben kell tartani,</li><li>közúti ellenőrzés esetén be kell mutatni a járművet megállító rendőrnek.</li></ul><p>Az orvosi igazolásról a biztosítót is tájékoztatni kell.</p><p>Biztonsági övvel fel nem szerelt járművek</p>Azokban a járművekben, amelyekben nincs biztonsági öv ÉS amelyeket gyárilag nem szereltek fel biztonsági övvel (pl. a veterán autókban):<ul><li>nem lehet 3 éven aluli gyermeket szállítani,</li><li>3 éven felüli gyermekeket pedig csak a hátsó ülésen szabad szállítani.</li></ul><p>Gyerekülés</p><ul><li>A 3 éven aluli gyermekeket megfelelő gyerekülésben rögzítve kell szállítani a járművek első és hátsó ülésén.<br>Mentesség: azokban a taxikban, amelyek nem rendelkeznek gyereküléssel, a 3 éven aluli gyermekeket nem kötelező gyermekülésben rögzíteni.</li></ul><ul><li>A 3 éves vagy 3 éven felüli gyermekeknek 135 centiméteres testmagasságig, illetve 12. életévük betöltéséig (mindaddig, amíg az egyik határértéket el nem érik) ugyancsak kötelező megfelelő gyerekülést használniuk a járművek első és hátsó ülésén.<br>Mentesség: nem kötelező a gyerekülés használata a hátsó ülésen:<ul><li>taxikban,</li><li>a váratlan szükséghelyzetekben rövid távon közlekedő gépjárművekben,</li><li>olyan gépjárművekben, ahol nincs hely kettőnél több gyerekülés beszerelésére (ilyen esetekben a harmadik gyermeket a felnőttek számára gyárilag beszerelt biztonsági övvel kell rögzíteni).</li></ul></li></ul><ul type=disc><li>A 12 éven felüli vagy a 135 cm-nél magasabb gyermekeket a felnőttek számára gyárilag beszerelt biztonsági övvel kell rögzíteni.</li></ul></div>