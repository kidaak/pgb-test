<div class="box-rule-content">
  <p>Írországban a közlekedési jelzőlámpa egymást követő fényjelzései a következők: <b>zöld, sárga, piros</b>, majd újra <b>zöld</b>. 

Az egyes fényjelzések jelentése a következő:</p>
  <p>
    <b>Piros fény</b>: „Állj” – meg kell állni a jelzőlámpánál lévő stopvonalon, vagy ha nincs stopvonal, a jelzőlámpa előtt.</p>
  <p>
    <b>Zöld fény</b>: a továbbhaladás kötelező, ha szabad az út. A balra vagy jobbra forduló járművek vezetőinek különösen oda kell figyelniük az úttesten átmenő gyalogosokra, és elsőbbségeket kell adniuk nekik.</p>
  <p>
    <b>Zöld nyíl</b> (alternatív elnevezése angolul: „filter light”): a nyíl irányába a továbbhaladás – feltéve, hogy szabad az út és a továbbhaladás biztonságos – akkor is megengedett, ha egyidejűleg a piros fényjelzés is világít. A járművezetőknek ügyelniük kell arra, hogy ne akadályozzák az esetlegesen arra haladó, villogó kék fényjelzést és szirénát használó sürgősségi járműveket.</p>
  <p>
    <b>Sárga fény</b>: meg kell állni a stopvonalnál vagy, ha nincs stopvonal, a jelzőlámpánál – kivéve, ha a jármű olyan közel van a stopvonalhoz vagy a jelzőlámpához, hogy nem tudna biztonságosan megállni.</p>
  <p>
    <b>Villogó sárga fény</b>: a továbbhaladás biztonságos körülmények között megengedett, de adott esetben elsőbbséget kell adni a más irányból érkező járművek részére.</p>
  <p>
    <b>Villogó sárga nyíl</b>: a továbbhaladás a nyíl irányába biztonságos körülmények között megengedett, de elsőbbséget kell adni a más irányból érkező járművek részére.</p>
  <p>Azok a járművezetők, akik figyelmen kívül hagyják a jelzőlámpák fényjelzéseit, 2 büntetőponttal és 120 euróig terjedő pénzbírsággal vagy 5 büntetőponttal és az elmarasztaló ítéletben kiszabott pénzbírsággal sújthatók.</p>
</div>
