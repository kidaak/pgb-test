<h4>Tiltott szerek</h4><div class=box-rule-content><p>THC (kannabisz)</p></div><div class=box-rule-content><p>Metamfetamin</p></div><div class=box-rule-content><p>MDMA (ecstasy)</p></div><p>A jelenleg hatályos közúti közlekedési törvény (Road Traffic Act, RTA) nem tartalmaz konkrét rendelkezéseket az egyes kábítószerekre vagy más bódító hatású szerekre vonatkozóan. A jogszabály értelmében a rendőrség (Garda) által szolgáltatott bizonyíték, valamint a Közúti Közlekedésbiztonsági Orvostudományi Hivatal (Medical Bureau of Road Safety, MBRS) által készített elemzés irányadó annak megállapításában, hogy a járművezető alkoholos vagy kábítószeres befolyásoltság állapotában volt-e. Az RTA a „bódító hatású szer” („intoxicant”) fogalmat használja, mely lefedi az alkoholt, a különböző kábítószereket, valamint a kábítószerek más kábítószerekkel vagy alkohollal alkotott kombinációját. Az RTA nem tesz különbséget a tiltott szerek és a vénnyel kiváltható vagy vény nélkül kapható gyógyszerkészítmények között.</p><p>A jogszabály értelmében tehát a vezetési képesség és a járművezetés biztonsága a meghatározó, nem pedig az egyes szerek vagy készítmények jogi besorolása.</p><p>Az MBRS által végzett elemzések jelenleg a következő szerek és szercsoportok kimutatására irányulnak:</p><ul><li>Kannabinoidok</li><li>Ópiumszármazékok</li><li>Benzadiazepidek</li><li>Amfetaminok</li><li>Metamfetaminok</li><li>Kokain</li><li>Metadon</li></ul>