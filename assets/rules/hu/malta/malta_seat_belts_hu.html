<div class="box-rule-content">
  <p>A biztonsági öv és a gyerekülés használata KÖTELEZŐ (módosított 91/671/EGK irányelv). Nem kötelező biztonsági övet használni:</p>
  <ul>
    <li>az áruk vagy postai küldemények szállítására létrehozott vagy ilyen célra átalakított gépjárművekben, áruk/küldemények adott településen történő felvétele vagy kézbesítése közben</li>
    <li>a jól körülhatárolt területen, rövid távolságon lassú sebességgel tolató vagy más manővert végrehajtó járművek vezetőinek</li>
    <li>a képesített járművezetőknek, akik ideiglenes (tanuló) vezetői engedéllyel rendelkező járművezetőket felügyelnek a fent leírt manőverek végzése közben</li>
    <li>az egészségügyi okból mentességet élvező és erről igazolással rendelkező személyeknek</li>
    <li>a rendőrség és a büntetés-végrehajtási hatóságok munkatársainak rendőri védelemben részesülő vagy őrizetben/letartóztatás alatt lévő személyek szállítása közben</li>
    <li>a tűzoltósági járművek szolgálati vagy bevetési egyenruhát viselő vezetőinek</li>
    <li>a mentőautóban utazó mentőorvosoknak vagy mentőápolóknak a járműben szállított beteg ellátása közben</li>
    <li>a járművezetői vizsgabiztosoknak gépjárművezető-vizsgán</li>
    <li>azoknak a fogyatékossággal élő személyeknek, akik szabványos biztonsági övet nem tudnak használni, illetve akik speciális biztonsági övet használnak</li>
    <li>az érvényes működési engedéllyel közlekedő taxik és bérautók szolgálatban lévő sofőrjeinek személyszállítás közben</li>
  </ul>
</div>
