<h4>Viešojo transporto priemonėms skirtos juostos</h4><div class=box-rule-content><h4>Autobusų juostos</h4><div class=box-rule-content><p>Autobusų juostomis gali važiuoti bet kokios transporto priemonės, suprojektuotos vežti daugiau kaip 8 keleivius (be vairuotojo). Paprastai autobusų juostomis nurodytu laiku taip pat gali naudotis dviratininkai ir kartais taksi bei dviratės motorinės transporto priemonės. Kitoms transporto priemonėms autobusų juostomis nurodytu laiku važiuoti draudžiama, išskyrus prekėms iškrauti ir pakrauti (ir tik jei ženklais prie juostos nenurodyta kitaip).</p><p>Prie autobuso juostų ženkluose paprastai nurodomos transporto priemonių, kurioms jomis leidžiama važiuoti, rūšys ir laikas, kada jos gali tai daryti. Jeigu nematyti ženklo arba jei nenurodytas konkretus laikas, daroma prielaida, kad autobuso juosta pagal šią paskirtį naudojamasi 24 valandas per parą.</p><p>Kai kurios autobusų juostos skirtos tik vietos autobusams, taigi, pavyzdžiui, turistiniams autobusams jomis naudotis draudžiama. Paprastai tai pažymėta ženklais.</p><p>Pavyzdžiai:</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk.jpg></div><p>Autobuso juosta, kuria gali važiuoti vietos autobusai, dviračiai ir taksi. Konkretus laikas nenurodytas.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk2.jpg></div><p>Autobuso juosta, kuria gali važiuoti visi autobusai ir dviračiai. Nurodyta, kada.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk3.jpg></div><p>Autobuso juosta, kuria gali važiuoti visi autobusai, dviratės motorinės transporto priemonės (be priekabų), dviračiai ir taksi. Nurodyta, kada.</p></div><h4>Sunkiasvorės krovininės transporto priemonės automagistralėse</h4><div class=box-rule-content><p>Dvipusio eismo trijų arba daugiau juostų automagistralėse sunkiasvorėms krovininėms transporto priemonėms, kurių masė – didesnė kaip 7,5 t, draudžiama važiuoti dešiniąja juosta.</p></div><h4>Dviračių juostos</h4><div class=box-rule-content><p>Jos pažymėtos kelio ženklinimu ir ženklais. Motorinių transporto priemonių vairuotojams draudžiama ženkluose nurodytu laiku važiuoti ištisine balta linija pažymėtoje dviračių juosta ir joje stovėti. Šie vairuotojai taip pat neturėtų važiuoti brūkšnine linija pažymėta dviračių juosta ir joje stovėti, nebent tai neišvengiama. Motorinių transporto priemonių vairuotojams draudžiama stovėti bet kokioje dviračių juostoje, kai taikomi stovėjimo apribojimai.</p></div><h4>Juostos transporto priemonėms, kuriose važiuoja du žmonės arba daugiau</h4><div class=box-rule-content><div class=box-rule-iconsholder><img height=33 alt="" width=35 src=/internet/ec.europa.eu/transport/road_safety/images/forbidden-lane-uk4.jpg></div><p>Šios juostos paprastai atrodo kaip autobuso juosta, jos atskirtos ištisine balta linija ir kelias reguliariais intervalais pažymėtas „2+ lane“. Šios juostos žymimos ženklu, kuriame yra automobilis su užrašu „2 +“.</p></div><h4>Kitos specialios juostos</h4><div class=box-rule-content><p>Gali būti skirtos tam tikrų rūšių transporto priemonėms. Šie apribojimai gali būti taikomi tam tikrą arba visą laiką. Transporto priemonių rūšys ir laikas bus nurodyti ženkluose. Kitų transporto priemonių negu nurodyta ženkle vairuotojams važiuoti tokiose juostose nurodytu laiku draudžiama.</p></div><p></p>