<div class="box-rule-content">
  <p>Važiuoti užsisegus saugos diržus ir naudoti kėdutes vaikams PRIVALOMA.</p>
  <p>Išimtys:</p>
  <ul type="disc">
    <li>vairuotojai, važiuojantys atbulomis, arba prižiūrintys atbulomis važiuojančius besimokančius vairuoti asmenis;</li>
    <li>automobilyje, kuris naudojamas policijos, gaisrinės ir gelbėjimo paslaugoms;</li>
    <li>keleiviai prekybos transporto priemonėje, kurie tiria, ar nėra mechaninio gedimo;</li>
    <li>transporto priemonių, kuriomis pristatomos prekės ir stojama kas 50 metrų arba dažniau, vairuotojams;</li>
    <li>ieškantiems keleivių arba juos vežantiems licencijuotų taksi vairuotojams.</li>
  </ul>
  <p>Leidimas nesisegti saugos diržų dėl medicininių priežasčių</p>
  <p>Jūsų gydytojas gali jums leisti važiuoti neužsisegus saugos diržų dėl medicininės priežasties. Gydytojas jums išduos specialią pažymą, kuria prievolei užsisegti saugos diržus daroma išimtis. Privalote:</p>
  <ul type="disc">
    <li>ją laikyti savo transporto priemonėje;</li>
    <li>parodyti ją sustabdžius policijai.</li>
  </ul>
  <p>Taip pat turite apie tai pranešti savo automobilio draudikui.</p>
  <p>Transporto priemonės be saugos diržų</p>Transporto priemonėse be saugos diržų, kuriose gamintojas saugos diržų neįmontavo (pvz., klasikiniuose automobiliuose):<ul>
    <li>negalima vežti vaikų iki 3 metų;</li>
    <li>vyresni kaip 3 metų vaikai gali važiuoti tik galinėje sėdynėje.</li>
  </ul>
  <p>Vaikų tvirtinimo sistemos</p>
  <ul>
    <li>Jaunesniems negu 3 metų vaikams privaloma naudoti tinkamą vaikų tvirtinimo sistemą priekinėje arba galinėje sėdynėje.<br/>Išimtis: jaunesni negu 3 metų vaikai taksi gali važiuoti be specialios kėdutės, jei jos taksi nėra.</li>
  </ul>
  <ul>
    <li>3 metų ir vyresniems vaikams iki kol jų ūgis pasiekia 135 cm arba iki jiems sukanka 12 metų (kas pirmiau) taip pat privaloma naudoti tinkamą vaikų tvirtinimo sistemą jiems važiuojant priekinėje arba galinėje sėdynėje.<br/>Išimtys važiuojant galinėje sėdynėje šiais atvejais:<ul>
        <li>taksi ARBA</li>
        <li>motorinėje transporto priemonėje nedideliu atstumu ir kai tai būtina nenumatytu atveju, ARBA</li>
        <li>motorinėje transporto priemonėje, kai dėl dviejų naudojamų vaikų tvirtinimo priemonių nebetelpa trečia (tada būtina užsisegti suaugusiesiems skirtus saugos diržus, jei negalima naudotis vaikų tvirtinimo sistema).</li>
      </ul>
    </li>
  </ul>
  <ul type="disc">
    <li>12 arba 13 metų arba aukštesni negu 135 cm vaikai privalo užsisegti suaugusiesiems skirtus saugos diržus.</li>
  </ul>
</div>
