<div class=box-rule-content><p>Airijoje važiuojama kairiąja kelio puse.</p><p></p><p>Automagistralės</p><ul><li>Galima važiuoti tik tiesiai. Sukti arba važiuoti atbulomis draudžiama.</li><li>Privaloma važiuoti tokiu greičiu ir taip, kad nebūtų trukdoma kitiems automagistralės eismo dalyviams.</li><li>Draudžiama važiuoti ne važiuojamąja automagistralės dalimi, pavyzdžiui, kelkraščiu, išskyrus ekstremaliąsias situacijas.</li><li>Automagistralėse draudžiama sustoti arba stovėti, nebent transporto priemonė sugenda arba sustoti liepia policija (air. „Garda“).</li><li>Jeigu didžiausias leidžiamas greitis yra didesnis negu 90 km/h, transporto priemonėmis, kurioms didžiausias leidžiamas greitis yra 90 km/h, draudžiama važiuoti automagistralės juosta, kuri yra arčiausiai skiriamosios juostos (dešiniausia juosta).</li><li>Automagistralėje draudžiama įlaipinti arba išlaipinti keleivius.</li><li>Privaloma laikytis kairės automagistralės juostos, išskyrus atvejus, kai lenkiama.</li></ul><p>Žiedai</p><p>Pagal taisykles įvažiuoti į žiedą privaloma sukant į kairę. Žiede privaloma elgtis kaip sankryžoje ir duoti kelią žiede jau esantiems eismo dalyviams (atvažiuojantiems iš dešinės). Kairiąja kelio puse neįpratusiems vairuoti asmenims važiuoti žiedu gali būti ypač pavojinga (vairuotojai turėtų būti itin atsargūs).</p></div>