<div class="box-rule-content">
  <p>Airijoje šviesoforų šviesos signalai įsijungia tokia tvarka: <b>žalias, geltonas, raudonas</b> ir vėl <b>žalias</b>.</p>
  <p>
    <b>Raudonas signalas</b> – kirsti „Stop“ liniją arba, jeigu jos nėra, pravažiuoti šviesoforą draudžiama.</p>
  <p>
    <b>Žalias signalas</b> – važiuoti, jei kelias laisvas. Būkite atsargūs – praleiskite pėsčiuosius, jei sukate į kairę arba į dešinę.</p>
  <p>
    <b>Žalia rodyklė</b> – galite važiuoti rodyklės kryptimi, jei tai saugu ir kelias laisvas, net degant raudonam šviesoforo signalui. Visada saugokitės skubios pagalbos transporto priemonių, vykstančių į įvykio vietą įsijungus mėlynus švyturėlius ir garso signalus.</p>
  <p>
    <b>Geltonas signalas</b> – kirsti „Stop“ liniją arba, jeigu jos nėra, pravažiuoti šviesoforą draudžiama, nebent esate labai priartėję prie linijos arba šviesoforo ir sustoti būtų pavojinga.</p>
  <p>
    <b>Mirksintis geltonas signalas</b> – galite važiuoti tik jei tai saugu ir, jei reikia, praleidę kitus eismo dalyvius.</p>
  <p>
    <b>Mirksinti geltona rodyklė</b> – galite važiuoti rodyklės kryptimi, bet tik jei tai saugu ir praleidę kitus artėjančius eismo dalyvius.</p>
  <p>Nesilaikantiems šviesoforo signalų gali būti skiriami 2 baudos taškai ir iki 120 eurų bauda arba 5 baudos taškai ir bauda, jeigu bausmę paskiria teismas.</p>
</div>
