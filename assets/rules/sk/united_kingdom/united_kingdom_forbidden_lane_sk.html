<h4>Jazdné pruhy pre vozidlá verejnej dopravy</h4><div class=box-rule-content><h4>Vyhradený pruh pre autobusy</h4><div class=box-rule-content><p>Vyhradený pruh pre autobusy môžu použiť všetky vozidlá určené na prepravu viac než 8 osôb (okrem vodiča). Cyklisti (niekedy aj taxíky a dvojkolesové motorové vozidlá) môžu bežne používať vyhradený pruh pre autobusy v čase prevádzky verejnej dopravy. Iné vozidlá nemôžu použiť tento vyhradený pruh v čase prevádzky verejnej dopravy; to neplatí pre nakladanie a vykladanie vozidla (a iba vtedy, ak to nevylučujú dopravné značky pozdĺž vyhradeného pruhu).</p><p>Vyhradený pruh pre autobusy je označený dopravnou značkou s informáciami o časoch prevádzky a typoch povolených vozidiel. Ak tam takáto dopravná značka nie je, resp. na nej nie sú uvedené informácie o časoch prevádzky, motoristi musia predpokladať, že tento pruh je vyhradený 24 hodín denne.</p><p>Niektoré pruhy pre autobusy sú vyhradené len pre prímestskú autobusovú dopravu (označené dopravnou značkou). V takom prípade ich používanie nie je povolené napr. pre autokary.</p><p>Príklady:</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk.jpg></div><p>Vyhradený pruh pre autobusy, ktorý môžu používať vozidlá prímestskej autobusovej dopravy, cyklisti a taxíky. Časy prevádzky nie sú uvedené.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk2.jpg></div><p>Vyhradený pruh pre autobusy, ktorý môžu používať všetky vozidlá autobusovej dopravy a cyklisti. Časy prevádzky sú uvedené.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk3.jpg></div><p>Vyhradený pruh pre autobusy, ktorý môžu používať všetky vozidlá autobusovej dopravy, dvojkolesové motorové vozidlá (bez postranného vozíka), cyklisti a taxíky. Časy prevádzky sú uvedené.</p></div><h4>Ťažké nákladné vozidlá na diaľniciach</h4><div class=box-rule-content><p>Vodiči ťažkých nákladných vozidiel s hmotnosťou nad 7,5 t nesmú jazdiť na diaľnici v pravom jazdnom pruhu, ak ide o cestnú komunikáciu s tromi alebo viacerými pruhmi.</p></div><h4>Cestička pre cyklistov</h4><div class=box-rule-content><p>Cestičky pre cyklistov sú označené vodorovnými alebo zvislými dopravnými značkami. Motoristi nemôžu jazdiť alebo parkovať na cestičke pre cyklistov (označená súvislou bielou čiarou) v čase prevádzky, ktorý je uvedený na dopravnej značke. Motoristi by takisto nemali jazdiť alebo parkovať na cestičke pre cyklistov označenej prerušovanou bielou čiarou, ak to nie je nevyhnutné. Motoristi nesmú parkovať na cestičke pre cyklistov počas obdobia uplatňovania obmedzení pre parkovanie a státie.</p></div><h4>Jazdný pruh vyhradený pre vozidlá s viacerými cestujúcimi (carpool lane, HOV lane)</h4><div class=box-rule-content><div class=box-rule-iconsholder><img height=33 alt="" width=35 src=/internet/ec.europa.eu/transport/road_safety/images/forbidden-lane-uk4.jpg></div><p>Tieto jazdné pruhy sú podobné ako vyhradený pruh pre autobusy. Pruh je vyznačený súvislou bielou čiarou a v pravidelných intervaloch dopravným označením s nápisom „2+ lane“. Na jazdný pruh pre vozidlá s viacerými cestujúcimi upozorňuje dopravná značka so symbolom auta a nápisom „2+“.</p></div><h4>Vyhradené jazdné pruhy pre osobitné typy vozidiel</h4><div class=box-rule-content><p>Použitie jazdného pruhu môže byť vyhradené pre osobitné typy vozidiel, tieto obmedzenia sa môžu uplatňovať počas určitého obdobia alebo nepretržite. Časy prevádzky a typy vozidiel sú označené na dopravných značkách. Vodiči nesmú používať tieto jazdné pruhy v čase prevádzky; to neplatí, ak je na dopravnej značke uvedené, že toto obmedzenie sa nevzťahuje na daný typ vozidla.</p></div><p></p>