<div class="box-rule-content">
  <p>Používanie bezpečnostných pásov a detských zadržiavacích systémov (autosedačiek) je POVINNÉ (smernica 91/671/EHS v znení zmien). Používanie bezpečnostných pásov nie je povinné pre:</p>
  <ul>
    <li>vodiča alebo cestujúceho v motorovom vozidle vyrobenom alebo prispôsobenom na účely zásobovania alebo poštových služieb počas rozvozu alebo zberu tovaru/pošty</li>
    <li>vodiča motorového vozidla pri cúvaní alebo manévrovaní na krátku vzdialenosť v obmedzenom priestore</li>
    <li>kvalifikovaného vodiča, ktorý vykonáva dohľad nad vodičom nováčikom pri cúvaní alebo manévrovaní ako sa uvádza v predchádzajúcom bode</li>
    <li>vodiča, ktorý má lekárske potvrdenie o výnimke zo zdravotných dôvodov</li>
    <li>člena policajného zboru alebo zboru väzenskej stráže počas ochrany alebo sprievodu osôb</li>
    <li>vodiča vozidla hasičského zboru počas plnenia úloh (ktorý má na sebe ochranné oblečenie alebo ochranné prostriedky)</li>
    <li>lekára alebo zdravotníckeho pracovníka počas ošetrovania pacientov pri prevoze vo vozidle záchrannej zdravotnej služby</li>
    <li>skúšajúceho autoškoly, ktorý vykonáva preskúšanie odbornej spôsobilosti na vedenie motorového vozidla</li>
    <li>zdravotne postihnutú osobu, ktorá používa bezpečnostný pás pre zdravotne postihnuté osoby alebo zdravotne postihnutú osobu, ktorá nemôže používať štandardný bezpečnostný pás</li>
    <li>vodiča taxislužby alebo prenajatého auta pri zmluvnej preprave osôb</li>
  </ul>
</div>
