<h4>Zakázané omamné látky</h4><div class=box-rule-content><p>THC (konope)</p></div><div class=box-rule-content><p>metamfetamín</p></div><div class=box-rule-content><p>MDMA (extáza)</p></div><p>V platnom zákone o cestnej premávke (Road Traffic Act) sa nehovorí o žiadnych osobitných omamných látkach. Posúdenie, či je vodič pod vplyvom omamných látok, vykonáva polícia (Garda) a Medical Bureau of Road Safety (Lekársky úrad pre cestnú bezpečnosť) prostredníctvom osvedčenia o analýze prítomnosti omamných látok v organizme. V zákone sa hovorí o omamných látkach, ktoré sú definované ako alkohol a drogy alebo akákoľvek kombinácia drog alebo drog a alkoholu. Podľa právnych predpisov neexistuje rozdiel medzi legálnymi omamnými látkami (liekmi na predpis alebo voľnopredajnými liekmi) a nelegálnymi drogami.</p><p>Dôraz sa kladie skôr na posúdenie schopnosti šoférovať a bezpečnosti, ako len na samotný fakt, či ide o legálnu alebo nelegálnu omamnú látku.</p><p>Lekársky úrad v súčasnosti vykonáva analýzy prítomnosti týchto drog alebo tried drog:</p><ul><li>kanabinoidy</li><li>opiáty</li><li>benzodiazepíny</li><li>amfetamíny</li><li>metamfetamíny</li><li>kokaín</li><li>metadón</li></ul>