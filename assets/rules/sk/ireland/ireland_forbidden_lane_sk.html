<div class="box-rule-content">
  <p>V Írsku sa jazdí vľavo.</p>
  <p> </p>
  <p>Diaľnice</p>
  <ul>
    <li>Povolená je len jazda smerom vpred. Na diaľnici nie je povolené otáčanie ani cúvanie.</li>
    <li>Vodiči musia jazdiť rýchlosťou a spôsobom, ktorý neobmedzuje iných účastníkov cestnej premávky.</li>
    <li>Vodiči nesmú jazdiť na inej časti cesty, ako je jazdný pruh (napr. v odstavnom pruhu/na krajnici); to neplatí v prípade núdze.</li>
    <li>Vodiči nesmú zastaviť a stáť na inom mieste než na mieste označenom ako parkovisko, s výnimkou núdzového státia alebo ak ich na zastavenie vyzve polícia (Garda).</li>
    <li>Vodiči motorového vozidla, ktorého maximálna konštrukčná rýchlosť je 90 km/h, nesmú jazdiť v jazdnom pruhu určenom na predchádzanie (vonkajší pruh, pruh nachádzajúci sa v blízkosti stredného deliaceho pásu); to neplatí v prípade, ak je najvyššia povolená rýchlosť 90 km/h.</li>
    <li>Na diaľnici nie je povolené zastavenie na účely nastúpenia alebo vystúpenia cestujúcich.</li>
    <li>Vodiči sú povinní jazdiť v ľavom jazdnom pruhu diaľnice. V ostatných jazdných pruhoch smú jazdiť len vtedy, ak je to potrebné na predchádzanie.</li>
  </ul>
  <p>Kruhové objazdy</p>
  <p>Podľa zákona sú vodiči povinní vojsť na kruhový objazd odbočením doľava. Na kruhový objazd sa vzťahujú rovnaké pravidlá ako na križovatku. Vodiči sú povinní dať prednosť v jazde vozidlám prichádzajúcim sprava. Pre vodičov, ktorí nie sú zvyknutí na jazdu vľavo, môžu kruhové objazdy predstavovať osobitné riziko (preto by mali byť obzvlášť opatrní).</p>
</div>
