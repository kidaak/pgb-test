<div class="box-rule-content">
  <p>Svetelné signály na semaforoch v Írsku sa rozsvecujú v tomto poradí: <b>zelená, žltá, červená</b> a potom opäť <b>zelená</b>.</p>
  <p>
    <b>Červené svetlo</b>: „stoj“ – máte povinnosť zastaviť vozidlo pred priečnou súvislou čiarou, a kde takáto čiara nie je, pred svetelným signalizačným zariadením.</p>
  <p>
    <b>Zelené svetlo</b>: môžete pokračovať v jazde, ak máte voľnú cestu – dbajte na zvýšenú pozornosť a pri odbočovaní vpravo alebo vľavo dajte prednosť chodcom prechádzajúcim cez priechod pre chodcov.</p>
  <p>
    <b>Zelené svetlo v tvare šípky</b> (tzv. smerový signál): môžete pokračovať v jazde v smere, ktorým šípka ukazuje, ak je to bezpečné a máte voľnú cestu, a to aj vtedy, ak súčasne svieti plné červené svetlo. Nezabudnite dať prednosť v jazde pohotovostným vozidlám, ktoré používajú výstražné modré svetlo a zvykové znamenia.</p>
  <p>
    <b>Žlté svetlo</b>: máte povinnosť zastaviť vozidlo pred priečnou súvislou čiarou, a kde takáto čiara nie je, pred svetelným signalizačným zariadením. Prejsť smiete iba, ak ste pri rozsvietení žltého signálu už tak blízko, že by ste nemohli bezpečne zastaviť.</p>
  <p>
    <b>Prerušované žlté svetlo</b>: pokračovať v jazde môžete iba vtedy, ak je to bezpečné a v prípade potreby musíte dať prednosť v jazde iným vozidlám.</p>
  <p>
    <b>Prerušované žlté svetlo v tvare šípky</b>: môžete pokračovať v jazde v smere, ktorým šípka ukazuje, ale iba ak je to bezpečné a musíte dať prednosť v jazde vozidlám idúcim vo voľnom smere.</p>
  <p>Za nedodržanie predpisov vám môžu udeliť 2 trestné body a pokutu vo výške 120 EUR alebo 5 trestných bodov a pokutu vo výške, o ktorej rozhodne súd.</p>
</div>
