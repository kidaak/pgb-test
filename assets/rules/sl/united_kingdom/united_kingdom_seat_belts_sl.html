<div class=box-rule-content><p>Uporaba varnostnega pasu in sistema za zadrževanje otroka je OBVEZNA.</p><p>Izjeme:</p><ul type=disc><li>voznik pri vzvratni vožnji ali ob spremljanju kandidata za voznika pri vzvratni vožnji;</li><li>voznik v vozilu, ki ga uporablja policija, gasilci ali reševalna služba;</li><li>oseba v intervencijskem vozilu, ki pomaga mehaniku pri odpravi tehnične napake;</li><li>voznik dostavnega vozila, ki se v času dostave ustavlja na manj kot 50 m;</li><li>voznik taksija z licenco med čakanjem na stranko ali pri prevozu strank.</li></ul><p>Izjeme zaradi zdravstvenih razlogov</p><p>Zdravnik lahko potrdi, da vozniku zaradi zdravstvenih razlogov varnostnega pasu ni treba uporabljati. V ta namen izda zdravniško potrdilo o izvzemu od obvezne uporabe varnostnega pasu. Voznik mora potrdilo:</p><ul type=disc><li>hraniti v vozilu,</li><li>pokazati policiji, kadar ga ustavi.</li></ul><p>O tem mora obvestiti tudi svojo zavarovalnico.</p><p>Vozila brez varnostnega pasa</p>Vozila brez varnostnega pasa IN vozila, ki so bila prvotno izdelana brez varnostnih pasov (denimo starodobna vozila):<ul><li>v vozilu se ne smejo prevažati otroci, mlajši od 3 let,</li><li>otroci, starejši od 3 let, lahko sedijo samo na zadnjem sedežu.</li></ul><p>Sistemi za zadrževanje otroka</p><ul><li>Otroci, mlajši od 3 let, morajo uporabljati ustrezen sistem za zadrževanje otroka, ne glede na to, ali sedijo na sprednjem ali zadnjem sedežu.<br>Izjema: otroci, mlajši od 3 let, se lahko prevažajo v taksiju brez uporabe sistema za zadrževanje, če tega sistema v vozilu ni na voljo.</li></ul><ul><li>Tudi otroci, starejši od 3 let ter nižji od 1,35 m, ali otroci do 12. leta starosti morajo uporabljati ustrezen sistem za zadrževanje, ne glede na to, ali sedijo na sprednjem ali zadnjem sedežu.<br>Izjeme – ob vožnji na zadnjem sedežu:<ul><li>v taksiju ALI</li><li>v vozilu med krajšo in nepredvideno vožnjo ALI</li><li>v vozilu, v katerem dva sistema za zadrževanje otroka v uporabi preprečujeta namestitev tretjega (v tem primeru je treba uporabiti varnostni pas za odrasle).</li></ul></li></ul><ul type=disc><li>Otroci, stari 12 ali 13 let, ali višji od 1,35 m morajo uporabiti varnostni pas za odrasle.</li></ul></div>