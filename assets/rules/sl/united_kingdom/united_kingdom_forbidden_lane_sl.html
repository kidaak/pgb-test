<h4>Vozni pas za vozila javnega prevoza</h4>
<div class="box-rule-content"/>
<h4>Vozni pas za avtobuse</h4>
<div class="box-rule-content">
  <p>Vozni pas za avtobuse lahko uporabljajo vozila, namenjena prevozu več kot 8 potnikov (poleg voznika). Kolesarji ter včasih taksiji in dvokolesna motorna vozila lahko med opravljanjem delovnih dolžnosti običajno uporabljajo vozni pas za avtobuse. Druga vozila med opravljanjem delovnih dolžnosti voznega pasa za avtobuse ne smejo uporabljati, razen ob nakladanju ali razkladanju (in če s prometnim znakom ni določeno drugače).
</p>
  <p>Vozni pasovi za avtobuse so običajno označeni z obratovalnim časom in vrstami vozil, ki lahko uporabljajo posamezni vozni pas. Če prometnega znaka ni ali če obratovalni čas ni označen, lahko vozniki domnevajo, da je vozni pas za avtobuse v obratovanju 24 ur na dan.</p>
  <p>Nekateri vozni pasovi za avtobuse so rezervirani samo za lokalne avtobuse, kar pomeni, da jih denimo turistični avtobusi ne smejo uporabljati. To je običajno posebej označeno.</p>
  <p>Primeri:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Vozni pas za avtobuse lahko uporabljajo samo lokalni avtobusi, kolesa in taksiji. Obratovalni čas ni označen.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Vozni pas za avtobuse lahko uporabljajo avtobusi in kolesa. Obratovalni čas je označen.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Vozni pas za avtobuse lahko uporabljajo avtobusi, dvokolesna motorna vozila (brez bočne prikolice), kolesa in taksiji. Obratovalni čas je označen.</p>
</div>
<h4>Težka tovorna vozila na avtocesti</h4>
<div class="box-rule-content">
  <p>Vozniki težkih tovornih vozil nad 7,5 tone ne smejo voziti po desnem voznem pasu avtoceste z vsaj tremi pasovi.</p>
</div>
<h4>Vozni pas za kolesarje</h4>
<div class="box-rule-content">
  <p>Vozni pas za kolesarje je označen cestnimi oznakami in prometnimi znaki. Vozniki v navedenem času obratovanja ne smejo voziti ali parkirati na voznem pasu za kolesarje, označenem z neprekinjeno belo črto. Vozniki tudi ne smejo voziti ali parkirati na voznem pasu za kolesarje, ki je označen s prekinjeno belo črto, razen če se mu ni mogoče izogniti. Vozniki ne smejo parkirati na voznem pasu za kolesarje, vendar se lahko na njem začasno ustavijo.</p>
</div>
<h4>Vozni pas za vozila z visoko zasedenostjo</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Vozni pas za vozila z visoko zasedenostjo je običajno podoben voznem pasu za avtobuse. Od ostalih voznih pasov je ločen z neprekinjeno belo črto in cestno oznako z rednimi presledki „Vozni pas 2+“. Označen je s prometnim znakom „2+“.</p>
</div>
<h4>Vozni pasovi, namenjeni drugim vozilom</h4>
<div class="box-rule-content">
  <p>Nekatere vozne pasove lahko uporabljajo samo določene vrste vozil. Te omejitve so lahko stalne ali časovno omejene. Obratovalni čas in vrste vozil so označeni s prometnimi znaki. Vozniki ne smejo voziti po teh pasovih v obratovalnem času, razen če prometni znak dovoljuje vožnjo takšnim vozilom.</p>
</div>
<p> </p>
