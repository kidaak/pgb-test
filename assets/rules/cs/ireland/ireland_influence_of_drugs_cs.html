<h4>Zakázané drogy</h4><div class=box-rule-content><p>THC (marihuana apod.)</p></div><div class=box-rule-content><p>Metamfetamin (pervitin)</p></div><div class=box-rule-content><p>MDMA (extáze)</p></div><p>Současný irský zákon o silničním provozu neuvádí zákaz žádné konkrétní omamné látky a spoléhá se na důkazy o snížené pozornosti řidiče dodané policií (Garda) a zprávu lékařské posudkové služby pro bezpečnost provozu, jež obsahuje analýzu obsahu omamných látek v těle řidiče. Termín používaný v zákonu o silničním provozu je „omamná látka“ (v angl. „intoxicant“) a zahrnuje alkohol, narkotika, léky, kombinace omamných látek. Zákon o silničním provozu také nerozlišuje mezi nelegálními a legálními látkami, k nimž patří například léčiva na předpis nebo volně prodejné léky.</p><p>Zásadní je tedy způsobilost řidiče k bezpečné jízdě, nikoli právní status látky, kterou požil.</p><p>V současné době se analýza lékařské posudkové služby zaměřuje na přítomnost těchto látek:</p><ul><li>kanabinoidů</li><li>opiátů</li><li>benzadiazepinů</li><li>amfetaminů</li><li>metamfetaminů</li><li>kokainu</li><li>metadonu</li></ul>