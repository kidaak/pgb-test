<div class=box-rule-content><p>V Irsku se jezdí vlevo.</p><p></p><p>Dálnice</p><ul><li>Je povolena pouze jízda vpřed, couvání je zakázáno. Otáčení je rovněž zakázáno.</li><li>Řidiči musí jet takovou rychlostí a takovým způsobem, aby nebránili plynulosti provozu.</li><li>S výjimkou nouzové situace nesmějí řidiči používat jinou část dálnice než jízdní pruhy – například odstavný pruh.</li><li>Řidiči nesmějí na dálnici zastavovat ani parkovat – výjimkou je porucha na vozidle nebo zastavení na pokyn policisty (Garda).</li><li>Řidiči nesmějí jet s vozidlem, u něhož je maximální povolená rychlost 90 km/h či méně, v jízdním pruhu, který je na vnější straně dálnice (jízdní pruh určený k předjíždění). Výjimkou je situace, kdy je nejvyšší povolená rychlost na daném úseku dálnice 90km/h či méně.</li><li>Na dálnici je zakázáno zastavovat za účelem vyzvednutí či nabrání spolucestujícího.</li><li>Pokud nepředjíždí, musí se řidiči držet v levém jízdním pruhu dálnice.</li></ul><p>Kruhové objezdy</p><p>Ze zákona musí řidič na kruhový objezd vjet při zatáčení vlevo. Kruhové objezdy se považují za křižovatku a řidič musí dát přednost zprava vozidlům, které se již na kruhovém objezdu nacházejí (přijíždějí zprava). Kruhové objezdy představují zvýšené riziko pro řidiče, kteří nejsou zvyklí jezdit na vozovce vlevo. Měli by na nich proto věnovat zvýšenou pozornost.</p></div>