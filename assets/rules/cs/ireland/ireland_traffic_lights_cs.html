<div class=box-rule-content><p>V Irsku se barvy na semaforu střídají v tomto pořadí: <b>zelená, oranžová, červená</b> a opět <b>zelená</b>.</p><p><b>Červené světlo</b>: zastavit, tj. nepřejíždět souvislou čáru na křižovatce před semaforem, popř. nejet za světelné signalizační zařízení.</p><p><b>Zelené světlo</b>: pokračovat v jízdě, pokud je cesta volná - pozor je třeba dávat především na přechodu pro chodce, kteří mají přednost, a při odbočování doleva či doprava.</p><p><b>Zelená šipka</b>: můžete pokračovat v jízdě ve směru šipky, pokud je to bezpečné a cesta volná, a to i tehdy, svítí-li zároveň červená. Pozor je třeba vždy dávat na vozidla záchranné služby, která vyjíždějí k nehodě a používají v zájmu bezpečnosti provozu sirény a modrá blikající světla.</p><p><b>Oranžové světlo</b>: nepřejíždět souvislou čáru na křižovatce před semaforem, popř. nejet za světelné signalizační zařízení. Výjimkou je případ, kdy se nacházíte již tak blízko křižovatky, že okamžité zastavení by ohrozilo plynulost provozu.</p><p><b>Blikající oranžové světlo</b>: můžete pokračovat v jízdě, pouze pokud je to bezpečné, a případně dát dát přednost ostatním vozidlům.</p><p><b>Blikající oranžová šipka</b>: můžete pokračovat v jízdě ve směru šipky, ale pouze pokud je to bezpečné, a v případě potřeby musíte dát přednost ostatním vozidlům.</p><p>Za nedodržení předpisů týkajících se světelné signalizace hrozí řidiči 2 trestné body a pokuta ve výši až 120 eur, popř. 5 trestných bodů a pokuta určená soudem.</p></div>