<div class="box-rule-content">
  <p>Tá sé ÉIGEANTACH criosanna sábhála agus srianta sábháilteachta páiste a úsáid.</p>
  <p>Déantar eisceacht sna cásanna seo a leanas:</p>
  <ul type="disc">
    <li>tiománaí atá ag cúlú, nó tiománaí atá i bhfeighil foghlaimeora atá ag cúlú;</li>
    <li>tiománaí feithicle atá in úsáid ag na seirbhísí póilíneachta, dóiteáin agus tarrthála;</li>
    <li>paisinéir i bhfeithicil tráchtála atá ag déanamh iniúchadh ar fhabht mheicniúil;</li>
    <li>tiománaí feithicle seachadta nach gcuireann thar 50 méadar de idir gach stad;</li>
    <li>tiománaí tacsaí ceadúnaithe atá sa tóir ar phaisinéirí nó a bhfuil paisinéirí á n-iompar aige.</li>
  </ul>
  <p>Díolúine ar chúiseanna leighis</p>
  <p>Is féidir le dochtúir a rá leat gan crios sábhála a chur ort ar chúiseanna leighis. Tabharfaidh sé teastas dochtúra duit ar a dtugtar 'Certificate of Exemption from Compulsory Seat Belt Wearing'. Beidh ort:</p>
  <ul type="disc">
    <li>an teastas sin a choinneáil san fheithicil;</li>
    <li>an teastas a thaispeáint do na póilíní má iarrtar ort é;</li>
  </ul>
  <p>d'árachóir gluaisteáin a chur ar an eolas faoin teastas sin.</p>
  <p>Feithiclí gan criosanna sábhála</p>Maidir le feithiclí gan criosanna sábhála AGUS feithiclí nach raibh criosanna sábhála iontu ó thús (m.sh. carranna clasaiceacha):<ul>
    <li>níl cead ag an tiománaí páistí faoi bhun 3 bliana d'aois a iompar sa charr;</li>
    <li>is gá páistí os cionn 3 bliana d'aois a bheith ina suí sna suíocháin i gcúl an chairr.</li>
  </ul>
  <p>Srianta sábháilteachta páiste</p>
  <ul>
    <li>Ní mór srian sábháilteachta cuí páiste a chur ar pháistí atá faoi bhun 3 bliana d'aois, is cuma cé acu i dtosach an chairr nó ina dheireadh atá siad.<br/>Eisceacht: tá cead ag páiste faoi bhun 3 bliana d'aois taisteal gan srian i dtacsaí sa chás nach bhfuil srian sábháilteachta páiste ar fáil.</li>
  </ul>
  <ul>
    <li>Ní mór srian sábháilteachta páiste cuí a chur ar pháistí in aois 3 bliana nó níos sine agus atá suas le 135 cm ar airde nó 12 bhliain d'aois (cibé acu sin a bhainfidh siad amach i dtosach), is cuma cé acu i dtosach an chairr nó ina dheireadh atá siad.<br/>Eisceachtaí: má tá an páiste suite sa suíochán cúil:<ul>
        <li>i dtacsaí NÓ</li>
        <li>i mótarfheithicil, feadh achair ghairid nuair is aistear gan choinne an t-aistear NÓ</li>
        <li>i mótarfheithicil ina bhfuil dhá shrian sábháilteachta páiste tógtha cheana féin agus nach féidir an tríú srian sábháilteachta páiste a fheistiú san fheithicil (is gá crios sábhála duine fhásta a úsáid mura bhfuil srian sábháilteachta páiste ar fáil)</li>
      </ul>
    </li>
  </ul>
  <ul type="disc">
    <li>Ní mór crios sábhála duine fhásta a bheith ar pháistí atá in aois 12 bhliain nó 13 bliana, nó atá níos airde ná 135 cm.</li>
  </ul>
</div>
