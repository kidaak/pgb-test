<div class="box-rule-content">
  <p>Seo mar a lasann na soilse tráchta in Éirinn: <b>solas glas, solas ómra, solas dearg</b> agus <b>solas glas</b> arís.</p>
  <p>
    <b>Solas dearg</b>: is gá stopadh – ní ceadmhach an líne stop a thrasnú nó, mura bhfuil líne stop ann, dul thar an solas.</p>
  <p>
    <b>Solas glas</b>: tiomáin leat má tá an bóthar glan – tabhair aire agus, má tá tú ag casadh ar chlé nó ar dheis, géill slí do choisithe atá ag trasnú an bhóthair.</p>
  <p>
    <b>Saighead ghlas</b>: má tá an bóthar glan agus sábháilte, tiomáin leat sa treo céanna leis an saighead, is cuma má tá solas dearg ar lasadh freisin. Tabhair aire i gcónaí má tá feithiclí éigeandála a bhfuil solas gorm splancarnach agus bonnán orthu i do thimpeall.</p>
  <p>
    <b>Solas ómra</b>: ní ceadmhach an líne stop a thrasnú nó, mura bhfuil líne stop ann, dul thar an solas, ach amháin má tá tú róghar do na soilse tráchta cheana féin le stopadh go sábháilte.</p>
  <p>
    <b>Solas ómra splancarnach</b>: is ceadmhach tiomáint leat má tá an bóthar romhat slán sábháilte ach ní mór slí a ghéilleadh do thrácht eile más gá.</p>
  <p>
    <b>Saighead ómra splancarnach</b>: tiomáin leat sa treo céanna leis an saighead má tá an bóthar romhat slán sábháilte, ach ní mór slí a ghéilleadh do thrácht eile más gá.</p>
  <p>Is é an pionós a ghearrtar as soilse tráchta a shárú 2 phointe pionóis agus fíneáil suas le €120, nó 5 phointe pionóis agus fíneáil i gcás ciontú.</p>
</div>
