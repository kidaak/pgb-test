<h4>Drugaí toirmiscthe</h4>
<div class="box-rule-content">
  <p>THC (cannabas)</p>
</div>
<div class="box-rule-content">
  <p>Meitiolamfataimín</p>
</div>
<div class="box-rule-content">
  <p>MDMA (eacstais)</p>
</div>
<p>Níl aon drugaí ar leith luaite san Acht um Thrácht ar Bhóithre – is é an chaoi go mbraitear ar fhianaise ó bhall den Gharda Síochána nó ón Lia-Bhiúró um Shábháilteacht ar Bhóithre le taispeáint go raibh tiománaí ag tiomáint faoi thionchar druga nó drugaí a chuireann isteach ar an gcumas tiomáint. "Meisceach" an téarma atá in úsáid san Acht sin agus is é an sainmhíniú a thugtar air alcól agus drugaí agus aon teaglaim de dhrugaí nó de dhrugaí agus alcól. Ní dhéanann an tAcht sin aon idirdhealú idir drugaí aindleathacha agus drugaí dleathacha (.i. cógais a dteastaíonn oideas lena n-aghaidh agus cógais a thugtar amach gan oideas).</p>
<p>Is é rud is tábhachtaí de réir an dlí an tionchar atá ag an druga ar an gcumas tiomána nó ar an tsábháilteacht seachas stádas dlíthiúil an druga.</p>
<p>Faoi mar atá an scéal faoi láthair, déanann an Biúró anailís féachaint rianta de na drugaí seo nó na haicmí seo de dhrugaí a aimsiú:</p>
<ul>
  <li>Cannaibionóidigh</li>
  <li>Támhshuanaigh</li>
  <li>Beinsidhé-asaipíní</li>
  <li>Amfataimíní</li>
  <li>Meitiolamfataimíní</li>
  <li>Cócaon</li>
  <li>Meatadón</li>
</ul>
