<div class="box-rule-content">
  <p>Ar thaobh na láimhe clé den bhóthar a thiomáintear feithiclí in Éirinn.</p>
  <p> </p>
  <p>Mótarbhealaí</p>
  <ul>
    <li>Níl cead ag tiománaithe ach tiomáint ar aghaidh. Tá cosc ar chasadh agus ar chúlú.</li>
    <li>Is gá do thiománaithe gluaiseacht ar luas agus ar shlí a seachnaítear aon chur isteach ar thrácht eile atá ar an mótarbhealach.</li>
    <li>Ní ceadmhach do thiománaithe tiomáint ar aon chuid den mhótarbhealach nach carrbhealach é – an ghualainn chrua mar shampla – seachas i gcás éigeandála.</li>
    <li>Ní ceadmhach do thiománaithe stopadh ná páirceáil ar aon chuid den mhótarbhealach ach amháin má chliseann ar an bhfeithicil nó má thugann Garda Síochána comhartha stopadh.</li>
    <li>Ní ceadmhach do thiománaithe feithicle a bhfuil uasteorainn luais 90 km/h nó níos lú luaite léi tiomáint sa lána is gaire do lárstráice an mhótarbhealaigh (an lána amuigh nó an lána scoite), ach amháin nuair is 90 km/h nó níos lú an ghnáth-theorainn luais.</li>
    <li>Ní ceadmhach do thiománaithe aon duine a thógáil nó a ligean amach ar mhótarbhealach.</li>
    <li>Ní mór do thiománaithe fanacht sa lána is faide ar chlé den mhótarbhealach, ach amháin le feithicil eile a scoitheadh.</li>
  </ul>
  <p>Timpealláin</p>
  <p>De réir an dlí, tá ar thiománaithe casadh ar chlé le dul isteach ar thimpeallán. Tá ar thiománaithe déanamh mar a dhéanfaidís ag crosbhealach agus slí a ghéilleadh don trácht atá ar an timpeallán cheana féin (atá ag teacht ó thaobh na láimhe deise). Mura bhfuil an tiománaí cleachtach ar a bheith ag tiomáint ar thaobh na láimhe clé den bhóthar, d'fhéadfadh baol áirithe a bheith i gceist le timpealláin (ba cheart don tiománaí bheith an-chúramach).</p>
</div>
