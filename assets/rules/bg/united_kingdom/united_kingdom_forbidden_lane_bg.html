<h4>Ленти за превозни средства на обществения транспорт</h4>
<div class="box-rule-content"/>
<h4>Автобусни ленти</h4>
<div class="box-rule-content">
  <p>Автобусните ленти могат да се използват от всяко превозно средство, предназначено за превоз на повече от 8 пътници (с изключение на водача). Велосипедисти — а понякога таксита и двуколесни моторни превозни средства — по принцип могат да използват автобусните ленти в периодите, когато те са отворени само за автобуси. Други превозни средства не трябва да използват автобусните ленти в периодите, когато те са отворени само за автобуси, освен за товарене и разтоварване (и само ако с пътни знаци не е указано друго).</p>
  <p>По принцип е указано кога автобусните ленти са отворени само за автобуси и какви видове превозни средства се допускат в тях. Ако няма знак и не е посочено време на действие, водачите на МПС трябва да приемат, че автобусната лента е отворена само за автобуси 24 часа в денонощието.</p>
  <p>Някои автобусни ленти са запазени само за местни автобусни услуги, което означава, че туристически автобуси например не могат да ги използват. Обикновено това е указано със знак.</p>
  <p>Примери:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Автобусната лента може да бъде използвана от превозни средства, предоставящи местни автобусни услуги, както и от велосипеди и таксита. Не е посочено време, в което лентата е отворена само за автобуси.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Автобусната лента може да бъде използвана от всички видове автобуси, както и от велосипеди. Посочено е времето, в което лентата е отворена само за автобуси.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Автобусната лента може да бъде използвана от всички видове автобуси, както и от двуколесни моторни превозни средства (без кошове), велосипеди и таксита. Посочено е времето, в което лентата е отворена само за автобуси.</p>
</div>
<h4>Тежкотоварни автомобили на магистрали</h4>
<div class="box-rule-content">
  <p>Водачите на тежкотоварни автомобили, по-тежки от 7,5 тона, не трябва да карат в крайната дясна лента на магистрала, ако има три или повече ленти.</p>
</div>
<h4>Велосипедни алеи</h4>
<div class="box-rule-content">
  <p>Велосипедните алеи са обозначени с пътна маркировка и знаци. Водачите на МПС не трябва да карат или паркират на велосипедна алея, маркирана с непрекъсната бяла линия, във времето, когато тя е отворена само за велосипеди. Тези периоди са указани със знак. Водачите на МПС не трябва да карат или паркират на велосипедна алея, маркирана с прекъсната бяла линия, освен ако това е неизбежно. Водачите на МПС не могат да паркират на велосипедна алея, докато за нея важат ограничения за паркиране.</p>
</div>
<h4>Ленти за превозни средства с пътници над определен брой</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Лентите за превозни средства с пътници над определен брой обикновено изглеждат като автобусни ленти, отделени са с непрекъсната бяла линия и са обозначени с пътна маркировка „2+ lane“ на равни интервали. Тези ленти са обозначени с пътен знак с изображение на автомобил и надпис „2+“.</p>
</div>
<h4>Други специални ленти за превозни средства</h4>
<div class="box-rule-content">
  <p>Някои ленти могат да бъдат използвани само от определен вид превозни средства. Тези ограничения могат да важат за определено време или постоянно. Времето и видовете превозни средства са посочени на съответните пътни знаци. Водачите не трябва да карат в такива ленти във времето, в което важи ограничението, освен ако със знаци не е указано, че това е позволено за управляваните от тях превозни средства.</p>
</div>
<p> </p>
