<div class="box-rule-content">
  <p>Използването на предпазни колани и системи за обезопасяване на деца е ЗАДЪЛЖИТЕЛНО.</p>
  <p>Изключения се допускат за:</p>
  <ul type="disc">
    <li>водачи, които карат на заден ход, или обучават за шофьор лице, което кара на заден ход;</li>
    <li>в превозно средство, използвано от полицията, противопожарната служба или спасителните служби;</li>
    <li>пътник в търговско превозно средство, който се опитва да открие причината за механична повреда;</li>
    <li>автомобили за доставка на стоки, които изминават не повече от 50 м между всяко спиране;</li>
    <li>лицензирани таксиметрови шофьори, които търсят клиенти или превозват пътници.</li>
  </ul>
  <p>Медицински причини за освобождаване от ползването на предпазен колан</p>
  <p>Вашият лекар може да заяви, че не бива да поставяте предпазен колан по медицински причини. Той ще ви даде удостоверение за освобождаване от задължението да носите предпазен колан. Вие трябва:</p>
  <ul type="disc">
    <li>да държите това удостоверение в автомобила си;</li>
    <li>да го представите на полицията, ако бъдете спрян.</li>
  </ul>
  <p>Ще трябва да съобщите това и на застрахователя на вашия автомобил.</p>
  <p>Превозни средства без предпазни колани</p>
За превозни средства без предпазни колани, ЗАЩОТО са произведени така (например ретро автомобил):
<ul>
    <li>водачите не могат да превозват деца под 3 години;</li>
    <li>деца над 3 години могат да седят само на задната седалка.</li>
  </ul>
  <p>Системи за обезопасяване на деца</p>
  <ul>
    <li>За деца на възраст под 3 години трябва да се използва подходяща система за обезопасяване, независимо дали пътуват на предната или на задната седалка.<br/>Изключение: дете на възраст под 3 години може да пътува необезопасено в такси, ако в него няма система за обезопасяване на деца.</li>
  </ul>
  <ul>
    <li>Деца на възраст 3 и повече години, високи до 135 см, или деца на възраст до 12 години (според показателя, който достигнат първо) също трябва да използват подходяща система за обезопасяване на деца, независимо дали пътуват на предната или на задната седалка.<br/>Изключения: ако пътуват на задната седалка на:
<ul>
        <li>такси ИЛИ</li>
        <li>превозно средство на кратко разстояние при неочаквано възникнала необходимост ИЛИ</li>
        <li>превозно средство, в което няма място за трета система за обезопасяване на деца, а две други вече са заети (в такъв случай децата трябва да използват предпазен колан за възрастни)</li>
      </ul>
    </li>
  </ul>
  <ul type="disc">
    <li>Деца на възраст 12 или 13 години или по-високи от 135 см трябва да носят предпазен колан за възрастни.</li>
  </ul>
</div>
