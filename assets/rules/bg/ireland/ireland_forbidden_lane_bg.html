<div class="box-rule-content">
  <p>Движението в Ирландия е ляво.</p>
  <p> </p>
  <p>Автомагистрали</p>
  <ul>
    <li>Водачите трябва да се движат само напред. Не е позволено завиването или движението на заден ход.</li>
    <li>Водачите трябва да се движат с такава скорост и по такъв начин, че да не пречат на движението на останалите превозни средства на магистралата.</li>
    <li>Водачите не трябва да карат в части от магистралата, които не са част от платната — например укрепен пътен банкет и аварийна лента, освен при извънредни случаи.</li>
    <li>Водачите не трябва да спират или паркират в която и да е част от магистралата, освен ако автомобилът им се повреди или им бъде сигнализирано от полицията (Garda) да го направят.</li>
    <li>Водачите не трябва да се движат с превозно средство, чиято максимална скорост е ограничена до 90 км/ч или по-малко, в лентата, която е най-близо до средата на магистралата (външната лента, или лентата за изпреварване), освен ако общото ограничение на скоростта е 90 км/ч или по-малко.</li>
    <li>На магистрала водачите не могат да вземат или свалят пътници.</li>
    <li>Водачите трябва да се движат в лявата лента на магистралата, освен ако не изпреварват.</li>
  </ul>
  <p>Кръгови кръстовища</p>
  <p>По закон водачите трябва да влизат в кръгови кръстовища, като завиват наляво. На кръгово кръстовище те трябва да се държат като на обикновено кръстовище и да дават предимство на автомобилите, които вече са влезли в него (идващи от дясно). Ако водачът няма опит с лявото движение, кръговите кръстовища могат да представляват особен риск (водачът трябва да е изключително внимателен).</p>
</div>
