<h4>Pasy dla pojazdów transportu publicznego</h4>
<div class="box-rule-content"/>
<h4>Pasy dla autobusów</h4>
<div class="box-rule-content">
  <p>Z pasów dla autobusów mogą korzystać wszelkie pojazdy przeznaczone do przewozu ponad 8 pasażerów (oprócz kierowcy) Rowery, a czasami również taksówki i dwukołowe pojazdy silnikowe, mogą poruszać się po pasach dla autobusów w godzinach kursowania autobusów. Inne pojazdy nie mogą poruszać się po pasach dla autobusów w godzinach ich kursowania, z wyjątkiem załadunku i wyładunku (i tylko jeżeli nie jest to zabronione znakami).</p>
  <p>Informacje o godzinach kursowania autobusów i rodzajach pojazdów, które mogą korzystać z pasów dla autobusów, są zazwyczaj podane na znakach drogowych. Jeżeli nie ma żadnych znaków lub nie zamieszczono informacji o godzinach kursowania, oznacza to, że autobusy korzystają z pasa przez całą dobę.</p>
  <p>Niektóre pasy dla autobusów zarezerwowane są tylko dla autobusów kursujących lokalnie. Oznacza to, że nie mogą z nich korzystać np. autokary turystyczne. Zazwyczaj o takich ograniczeniach informują znaki.</p>
  <p>Przykłady:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Pas ruchu, po którym mogą poruszać się autobusy lokalne, rowery i taksówki. Nie wskazano godzin obowiązywania ograniczeń.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Pas ruchu, po którym mogą poruszać się autobusy lokalne, rowery i taksówki. Wskazano godziny obowiązywania ograniczeń.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Pas ruchu, po którym mogą poruszać się wszystkie autobusy oraz dwukołowe pojazdy silnikowe (bez wózków bocznych), rowery i taksówki. Wskazano godziny obowiązywania ograniczeń.</p>
</div>
<h4>Ciężarówki na autostradach</h4>
<div class="box-rule-content">
  <p>Ciężarówki o masie ponad 7,5 t nie mogą poruszać się po prawym pasie autostrady, jeżeli na jezdni są trzy pasy ruchu lub więcej.</p>
</div>
<h4>Drogi dla rowerów</h4>
<div class="box-rule-content">
  <p>Drogi dla rowerów oznaczono znakami drogowymi i oznaczeniami na drogach. Kierowcom nie wolno poruszać się po drogach dla rowerów lub na nich parkować. Drogi te oznaczone są białą ciągłą linią, godziny obowiązywania ograniczeń są również oznaczone. Nie należy również jeździć po drogach dla rowerów oznaczonych białą przerywaną linią i na nich parkować. Nie wolno też parkować na drogach dla rowerów, na których obowiązują ograniczenia dotyczące postoju.</p>
</div>
<h4>Pasy dla pojazdów z wieloma pasażerami (HOV)</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Pasy HOV zazwyczaj wyglądają jak pasy dla autobusów, są oddzielone białą ciągłą linią oraz znakami z napisem „2+ lane” umieszczonymi w regularnych odstępach. Oznaczone są znakami z symbolem pojazdów „2+”.</p>
</div>
<h4>Pozostałe wydzielone pasy ruchu</h4>
<div class="box-rule-content">
  <p>Pasy ruchu mogą zostać wydzielone dla poszczególnych rodzajów pojazdów; takie ograniczenia mogą obowiązywać przez cały czas lub w wybranych porach. Pory obowiązywania oraz rodzaje pojazdów są wskazane na znakach drogowych. W porach obowiązywania nie wolno się po tych pasach poruszać pozostałym pojazdom, chyba że znaki dopuszczają ruch tych pojazdów.</p>
</div>
<p> </p>
