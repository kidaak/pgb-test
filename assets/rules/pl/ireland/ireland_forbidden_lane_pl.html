<div class="box-rule-content">
  <p>W Irlandii obowiązuje ruch lewostronny.</p>
  <p> </p>
  <p>Autostrady</p>
  <ul>
    <li>Po autostradzie można poruszać się tylko do przodu. Zabronione jest cofanie i zawracanie pojazdu.</li>
    <li>Kierowcy muszą poruszać się z taką prędkością i w taki sposób, aby nie przeszkadzać innym użytkownikom ruchu.</li>
    <li>Na autostradzie wolno poruszać się tylko po pasach ruchu. Wjazd na pas wydzielony, np. na pobocze, dozwolony jest tylko w sytuacjach wyjątkowych.</li>
    <li>Nie wolno zatrzymywać się lub parkować na żadnej części autostrady, z wyjątkiem sytuacji awaryjnych lub zasygnalizowanego nakazu policji (irlandzka policja nazywa się Garda).</li>
    <li>Po pasie znajdującym się najbliżej środka jezdni (pas do wyprzedzania) nie wolno poruszać się pojazdami, dla których prędkość dopuszczalna wynosi 90 km/h lub mniej, z wyjątkiem sytuacji, gdy ogólne ograniczenie prędkości wynosi 90 km/h lub mniej.</li>
    <li>Na autostradzie nie wolno zabierać i wysadzać pasażerów.</li>
    <li>Należy poruszać się po lewym pasie jezdni, z wyjątkiem sytuacji, w których wyprzedzamy inny pojazd.</li>
  </ul>
  <p>Ronda</p>
  <p>Zgodnie z prawem na rondo wjeżdża się skręcając w lewo. Rondo traktuje się jak skrzyżowanie i ustępuje się pierwszeństwa przejazdu pojazdom już się na nim znajdującym (nadjeżdżającym z prawej strony). Kierowcy nie mający doświadczenia w prowadzeniu pojazdów w ruchu lewostronnym powinni na rondach zachować szczególną uwagę.</p>
</div>
