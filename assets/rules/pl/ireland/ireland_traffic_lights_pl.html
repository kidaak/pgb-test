<div class=box-rule-content><p>Światła w Irlandii zapalają się w następującej kolejności: <b>zielone, żółte, czerwone</b> i znowu <b>żółte</b>.</p><p><b>Światło czerwone</b>: „stop” - nie wolno wyjeżdżać poza linię stopu na wysokości świateł lub, jeżeli nie ma takiej linii, to poza linię świateł.</p><p><b>Światło zielone</b>: można jechać, jeżeli nic nie blokuje jezdni. Należy zachować szczególną uwagę i ustąpić pieszym przy skręcie w lewo lub w prawo.</p><p><b>Zielona strzałka</b>: można poruszać się w kierunku strzałki po upewnieniu się, że manewr ten jest bezpieczny i nic nie blokuje jezdni, nawet gdy w tym czasie świeci się również światło czerwone. Zawsze należy pamiętać, że na drodze mogą pojawić się pojazdy uprzywilejowane oznaczone niebieskim światłem migającym oraz syrenami.</p><p><b>Światło żółte</b>: nie wolno wyjeżdżać poza linię stopu na wysokości świateł lub, jeżeli nie ma takiej linii, to poza światło, chyba że pojazd jest tak blisko linii lub światła, że zatrzymanie go spowodowałoby niebezpieczeństwo.</p><p><b>Żółte światło migające</b>: można kontynuować jazdę tylko, jeżeli jest to bezpieczne. W stosownych przypadkach należy ustąpić innym pojazdom.</p><p><b>Żółta migająca strzałka</b>: można kontynuować jazdę w kierunku strzałki, ale tylko jeżeli manewr ten jest bezpieczny. Należy ustąpić innym nadjeżdżającym pojazdom.</p><p>Niezastosowanie się do sygnalizacji świetlnej może skutkować 2 punktami karnymi oraz mandatem w wysokości do 120 euro lub 5 punktami karnymi oraz mandatem karnym.</p></div>