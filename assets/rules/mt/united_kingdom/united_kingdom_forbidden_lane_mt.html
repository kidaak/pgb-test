<h4>Il-korsiji għall-vetturi tat-trasport pubbliku</h4>
<div class="box-rule-content"/>
<h4>Il-korsiji tal-karozza tal-linja</h4>
<div class="box-rule-content">
  <p>Il-korsiji tal-karozzi tal-linja jistgħu jintużaw minn kwalunkwe vettura maħsuba biex iġġorr aktar minn 8 passiġġieri (minbarra x-xufier). Iċ-ċiklisti - u xi kultant it-taksis u l-vetturi bil-mutur b'żewġ roti - normalment jistgħu jużaw il-korsiji tal-karozzi tal-linja waqt il-ħin li dawn ikunu operazzjonali. Il-vetturi l-oħra ma jistgħux jużaw il-korsiji tal-karozzi tal-linja waqt il-ħin li dawn ikunu operazzjonali, ħlief biex iħottu jew jgħabbu (u biss jekk ma jkunx indikat mod ieħor mal-ġenb tal-korsija).</p>
  <p>Il-korsiji tal-karozzi tal-linja normalment ikollhom tabella li tindika l-ħinijiet li fihom ikunu operazzjonali u t-tipi ta' vetturi li jistgħu jużawhom. Jekk ma jkun hemm ebda tabella jew jekk ma jkun muri ebda ħin operazzjonali, is-sewwieqa tal-vetturi għandhom jassumu li l-korsija tal-karozzi tal-linja hija operazzjonali 24 siegħa kuljum.</p>
  <p>Xi korsiji tal-karozzi tal-linja huma rriżervati għas-servizzi tal-karozzi tal-linja lokali biss, li jfisser li xarabank tat-turisti, pereżempju, ma jistax jużawhom. Normalment dan ikun indikat fuq it-tabella.</p>
  <p>Eżempji:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Korsija tal-karozzi tal-linja li tista' tintuża mis-servizzi tal-karozzi tal-linja lokali, ir-roti u t-taksis. Il-ħinijiet operazzjonali mhumiex speċifikati.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Korsija tal-karozzi tal-linja li tista' tintuża mis-servizzi kollha tal-karozzi tal-linja, kif ukoll mir-roti. Qed jintwerew il-ħinijiet operazzjonali.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Korsija tal-karozzi tal-linja li tista' tintuża mis-servizzi kollha tal-karozzi tal-linja, kif ukoll mill-vetturi bil-mutur b'żewġ roti (mingħajr vettura mal-ġenb), ir-roti u t-taksis. Qed jintwerew il-ħinijiet operazzjonali.</p>
</div>
<h4>Vetturi tal-merkanzija tqila (HGVs) fuq l-awtostradi</h4>
<div class="box-rule-content">
  <p>Is-sewwieqa tal-HGVs b'piż ta' aktar minn 7.5 tunnellati ma jistgħux isuqu fuq in-naħa tal-lemin tal-awtostrata jekk ikun fiha tliet korsiji jew aktar.</p>
</div>
<h4>Korsiji tar-roti</h4>
<div class="box-rule-content">
  <p>Il-korsiji tar-roti jintwerew bi mmarkar u sinjali tat-triq. Is-sewwieqa tal-vetturi ma jistgħux isuqu jew jipparkjaw f'korsija tar-roti mmarkata b'linja bajda kontinwa matul il-ħinijiet operazzjonali tagħha, li jkunu indikati fuq it-tabella. Is-sewwieqa tal-vetturi lanqas ma jistgħu jsuqu jew jipparkjaw f'korsija tar-roti mmarkata b'linja bajda mhux kontinwa sakemm ma jistgħux jagħmlu mod ieħor. Is-sewwieqa tal-vetturi ma jistgħu jipparkjaw f'ebda korsija tar-roti waqt li jkunu applikabbli restrizzjonijiet tal-istennija.</p>
</div>
<h4>Il-korsiji għall-vetturi b'okkupazzjoni għolja (HOV)</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Il-korsiji HOV normalment jidhru qishom korsija tal-karozzi tal-linja, bit-traffiku separat minn linja bajda kontinwa u mmarkar tat-triq li juri "2+ lane" f'intervalli regolari. Ikollhom tabelli bis-simbolu tal-karozza "2+"</p>
</div>
<h4>Korsiji oħra tal-vetturi magħżula</h4>
<div class="box-rule-content">
  <p>Il-korsiji jistgħu jkunu ristretti għall-użu minn tipi partikolari ta' vetturi; dawn ir-restrizzjonijiet jistgħu japplikaw għall-ħin kollu jew parti minnu. Il-ħinijiet operazzjonali u t-tipi ta' vetturi se jkunu indikati fuq is-sinjali ta' traffiku li jakkumpanjawhom. Is-sewwieqa ma jistgħux isuqu fuq korsiji ta' dan it-tip matul il-ħinijiet operazzjonali tagħhom sakemm ma jkunx indikat li l-vetturi tagħhom għandhom il-permess jagħmlu dan.</p>
</div>
<p> </p>
