<div class="box-rule-content">
  <p>L-użu taċ-ċinturini tas-sikurezza u tas-sistemi tat-trażżin tat-tfal huwa OBBLIGATORJU.</p>
  <p>Eżenzjonijiet għal:</p>
  <ul type="disc">
    <li>sewwieq li qed jirriversja, jew li qed iwettaq superviżjoni fuq sewwieq li qed jitgħallem u li qed jirriversja;</li>
    <li>f'vettura li qed tintuża għas-servizzi tal-pulizija, tat-tifi tan-nar u tas-salvataġġ;</li>
    <li>passiġġier f'vettura kummerċjali li qed jinvestiga ħsara mekkanika;</li>
    <li>is-sewqan ta' vettura tal-merkanzija waqt it-tqassim li ma għandhiex aktar minn 50 m bejn waqfa u oħra;</li>
    <li>xufier tat-taksi liċenzjat li qed 'ifittex kirja' jew qed iġorr il-passiġġieri.</li>
  </ul>
  <p>Eżenzjonijiet mediċi għaċ-ċinturini tas-sikurezza</p>
  <p>It-tabib tiegħek jista' jgħidlek li ma għandikx għalfejn tilbes ċinturin tas-sikurezza għal raġuni medika. Tingħata "Ċertifikat ta' Eżenzjoni mill-Ilbies Obbligatorju taċ-Ċinturin tas-Sikurezza". Int trid:</p>
  <ul type="disc">
    <li>iżżomm dan iċ-ċertifika fil-vettura tiegħek;</li>
    <li>turih lill-pulizijia jekk titwaqqaf.</li>
  </ul>
  <p>Trid tgħid ukoll lill-assiguratur tal-karozza tiegħek.</p>
  <p>Vetturi mingħajr ċinturini tas-sikurezza</p>
Għall-vetturi mingħajr ċinturini tas-sikurezza U li kienu oriġinarjament magħmula mingħajr ċinturini tas-sikurezza (eż. karozza klassika):
<ul>
    <li>is-sewwieqa ma għandhomx il-permess iġorru tfal taħt it-3 snin;</li>
    <li>tfal li għandhom iktar minn 3 snin jistgħu joqogħdu bilqiegħda biss fis-sits ta' wara.</li>
  </ul>
  <p>Sistemi tat-trażżin tat-tfal</p>
  <ul>
    <li>Tfal taħt it-3 snin iridu jużaw sistema adegwata tat-trażżin tat-tfal, meta jkunu qed jivvjaġġaw fis-sit ta' quddiem kif ukoll f'dak ta' wara.<br/>Eżenzjoni: tifla jew tifel taħt it-3 snin jista jivvjaġġa mingħajr trażżin f'taksi jekk ma jkunx disponibbli trażżin tat-tfal.</li>
  </ul>
  <ul>
    <li>It-tfal ta' 3 snin jew aktar u li huma sa 135 cm twal jew li għandhom sa 12-il sena (skont liema jiġi l-ewwel) ukoll iridu jużaw sistema adegwata tat-trażżin tat-tfal, kemm jekk ikunu qed jivvjaġġaw fis-sit ta' quddiem kif ukoll f'dak ta' wara.<br/>Eżenzjonijiet: jekk ikunu qed jivvjaġġaw f'sit ta' wara ta':
<ul>
        <li>taksi JEW</li>
        <li>vettura bil-mutur, għal distanza qasira u għal neċessità mhux mistennija JEW</li>
        <li>vettura bil-mutur fejn hemm żewġ sistemi tat-trażżin tat-tfal okkuppati li ma jħallux l-iffittjar tat-tielet wieħed (f'dak il-każ iridu jużaw ċinturin tas-sikurezza tal-adult jekk ma tkunx disponibbli sistema tat-trażżin tat-tfal)</li>
      </ul>
    </li>
  </ul>
  <ul type="disc">
    <li>Tfal li għandhom 12 jew 13-il sena jew li huma itwal minn 135 cm iridu jużaw ċinturin tas-sikurezza tal-adulti.</li>
  </ul>
</div>
