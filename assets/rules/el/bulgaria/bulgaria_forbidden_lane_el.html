<p>Όταν ορίζονται ειδικοί δρόμοι, λωρίδες κυκλοφορίας ή δίοδοι για συγκεκριμένα οχήματα, η χρήση τους είναι υποχρεωτική για τους οδηγούς των οχημάτων αυτών.</p>
<p>Οι λωρίδες αποκλειστικής κυκλοφορίας των τακτικών δημόσιων συγκοινωνιών απαγορεύεται να χρησιμοποιούνται από άλλους οδηγούς.</p>
<p>Οι οδηγοί αργών οχημάτων υποχρεούνται να οδηγούν στην εξωτερική δεξιά λωρίδα εκτός αν στρίβουν.</p>
<p>Όταν υπάρχει σήμανση για ειδικές λωρίδες για αργά οχήματα, οι οδηγοί τέτοιων οχημάτων υποχρεούνται να τις χρησιμοποιούν.</p>
<p>Γενικά, απαγορεύεται η οδήγηση στις λωρίδες έκτακτης ανάγκης των αυτοκινητοδρόμων.</p>
