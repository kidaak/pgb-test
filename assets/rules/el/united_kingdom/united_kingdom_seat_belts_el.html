<div class="box-rule-content">
  <p>Η χρήση ζώνης ασφαλείας και συστημάτων συγκράτησης παιδιών είναι ΥΠΟΧΡΕΩΤΙΚΗ.</p>
  <p>Εξαιρούνται:</p>
  <ul type="disc">
    <li>οδηγοί που κάνουν όπισθεν ή εποπτεύουν εκπαιδευόμενους οδηγούς που κάνουν όπισθεν</li>
    <li>οχήματα που χρησιμοποιούνται από αστυνομικές, πυροσβεστικές και διασωστικές υπηρεσίες</li>
    <li>επιβάτες σε εμπορικά οχήματα, που διερευνούν μηχανικές βλάβες</li>
    <li>οδηγοί οχημάτων διανομής προϊόντων, που πραγματοποιούν στάσεις κάθε 50 μέτρα το πολύ </li>
    <li>αδειοδοτημένοι οδηγοί ταξί που αναζητούν ή μεταφέρουν επιβάτες.</li>
  </ul>
  <p>Εξαιρέσεις για ιατρικούς λόγους</p>
  <p>Αν ο γιατρός σάς υποδείξει να μην φοράτε ζώνη ασφαλείας, πρέπει να σας δώσει ένα "Πιστοποιητικό Εξαίρεσης από την Υποχρεωτική Χρήση Ζώνης Ασφαλείας". Εσείς, με τη σειρά σας, πρέπει:</p>
  <ul type="disc">
    <li>να έχετε το πιστοποιητικό αυτό στο όχημά σας,</li>
    <li>να το δείχνετε στην αστυνομία όταν σας σταματάει στον δρόμο.</li>
  </ul>
  <p>Θα πρέπει επίσης να ενημερώσετε σχετικά την εταιρεία ασφάλισης του αυτοκινήτου σας.</p>
  <p>Οχήματα χωρίς ζώνες ασφαλείας</p>
Όσον αφορά τα οχήματα που δεν διαθέτουν ζώνες ασφαλείας ΚΑΙ είχαν αρχικά κατασκευαστεί χωρίς ζώνες ασφαλείας (π.χ. κλασικά αυτοκίνητα):
<ul>
    <li>οι οδηγοί τους δεν επιτρέπεται να μεταφέρουν παιδιά κάτω των 3 ετών</li>
    <li>παιδιά άνω των 3 ετών επιτρέπεται να κάθονται μόνο στις πίσω θέσεις</li>
  </ul>
  <p>Συστήματα συγκράτησης παιδιών</p>
  <ul>
    <li>Τα παιδιά κάτω των 3 ετών πρέπει να χρησιμοποιούν κατάλληλο σύστημα συγκράτησης, είτε ταξιδεύουν στο μπροστινό είτε στο πίσω κάθισμα.<br/>Εξαίρεση: τα παιδιά κάτω των 3 ετών μπορούν να μην χρησιμοποιούν σύστημα συγκράτησης όταν ταξιδεύουν σε ταξί που δεν διαθέτει τέτοιους είδους σύστημα.</li>
  </ul>
  <ul>
    <li>Παιδιά ηλικίας 3 ετών και πάνω με ύψος έως 135 cm ή παιδιά 12 ετών πρέπει επίσης να χρησιμοποιούν κατάλληλο σύστημα συγκράτησης είτε ταξιδεύουν στο μπροστινό είτε στο πίσω κάθισμα.<br/>Εξαιρέσεις: εάν ταξιδεύουν στο πίσω κάθισμα
<ul>
        <li>ενός ταξί Ή</li>
        <li>ενός οχήματος, για μικρή απόσταση ή λόγω απρόβλεπτης ανάγκης 'Η</li>
        <li>ενός οχήματος στο οποίο δύο κατειλημμένα συστήματα συγκράτησης παιδιών δεν επιτρέπουν τη χρήση τρίτου τέτοιου συστήματος (στην περίπτωση αυτή πρέπει να χρησιμοποιούν ζώνη ασφαλείας για ενήλικες εάν δεν υπάρχει σύστημα συγκράτησης παιδιού)</li>
      </ul>
    </li>
  </ul>
  <ul type="disc">
    <li>Τα παιδιά ηλικίας 12 ή 13 ετών, ή τα παιδιά με ύψος μεγαλύτερο από 135 cm πρέπει να χρησιμοποιούν τις ζώνες ασφαλείας που προορίζονται για ενήλικες.</li>
  </ul>
</div>
