<h4>Keelatud narkootilised ained</h4>
<div class="box-rule-content">
  <p>THC (kanep)</p>
</div>
<div class="box-rule-content">
  <p>Metamfetamiin</p>
</div>
<div class="box-rule-content">
  <p>MDMA (ecstasy)</p>
</div>
<p>Praeguses liiklusseaduses (Road Traffic Act ehk RTA) ei ole konkreetseid narkootilisi aineid nimetatud ning selles toetutakse politsei (Garda) tõenditele juhtimissuutlikkuse vähenemise kohta ja liiklusohutuse meditsiinilise büroo (Medical Bureau of Road Safety) analüüsitõendile narkootilis(t)e aine(te) sisalduse kohta organismis. Liiklusseaduses kasutatav mõiste on „joovastav aine” („intoxicant”) ning sellena käsitatakse kas alkoholi, narkootikume, mitme narkootikumi või narkootikumi ja alkoholi kombinatsiooni. Liiklusseaduses ei tehta vahet ebaseaduslikel ja seaduslikel narkootilistel ainetel, mis võivad olla näiteks retsepti- või käsimüügiravimid.</p>
<p>Peamiseks peetakse sõiduki juhtimise suutlikkust või ohutust, mitte narkootilise aine (eba)seaduslikkusega seonduvat.</p>
<p>Praegu analüüsib büroo järgmiste narkootiliste ainete või nende liikide olemasolu organismis:</p>
<ul>
  <li>kannabinoidid</li>
  <li>opiaadid</li>
  <li>bensodiasepiinid</li>
  <li>amfetamiinid</li>
  <li>metamfetamiinid</li>
  <li>kokaiin</li>
  <li>metadoon</li>
</ul>
