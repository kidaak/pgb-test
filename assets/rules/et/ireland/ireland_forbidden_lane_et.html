<div class="box-rule-content">
  <p>Iirimaal on vasakpoolne liiklus.</p>
  <p> </p>
  <p>Kiirteed</p>
  <ul>
    <li>Juht võib sõita üksnes otse edasi. Pööramine ja tagurdamine ei ole lubatud.</li>
    <li>Juht peab liikuma kiirusel ja viisil, mis ei sega teisi kiirteel liiklejaid.</li>
    <li>Üksnes eriolukorras võib juht sõita muul osal kiirteest (nt teepeenral) kui sõiduteel.</li>
    <li>Juht ei tohi peatuda ega parkida kiirtee mis tahes osas, v.a juhul kui tema sõidukil ilmneb rike või kui politsei (Garda) tal seda teha käsib.</li>
    <li>Juht ei tohi sõita sellist liiki sõidukiga, mille suurim lubatud sõidukiirus on 90 km/h või vähem, sõidurajal, mis asub kiirtee keskosale kõige lähemal (väline sõidurada või möödasõiduks kasutatav sõidurada), v.a juhul kui üldine suurim lubatud sõidukiirus on 90 km/h või vähem.</li>
    <li>Juht ei tohi kiirteel kedagi sõiduki peale võtta ega seal välja lasta.</li>
    <li>Juht peab sõitma kiirtee vasakul sõidurajal, v. a möödasõidul.</li>
  </ul>
  <p>Ringristmikud</p>
  <p>Seaduse kohaselt peab juht ringristmikule sõitmiseks sooritama vasakpöörde. Juht peab ringristmikku käsitama ristmikuna ning andma teed juba seal sõitvatele sõidukitele (mis tulevad paremalt). Kui juht ei ole vasakpoolse liiklusega harjunud, võivad ringristmikud olla eriti ohtlikud (juht peab olema eriti tähelepanelik).</p>
</div>
