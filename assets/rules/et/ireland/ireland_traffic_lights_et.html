<div class="box-rule-content">
  <p>Fooritulede järjestus on Iirimaal järgmine: <b>roheline, kollane, punane</b> ja siis jälle <b>roheline</b>.</p>
  <p>
    <b>Punane tuli</b>: „peatu” – ärge mööduge foori juures olevast stoppjoonest või selle puudumisel foorist.</p>
  <p>
    <b>Roheline tuli</b>: sõitke, kui tee on vaba – olge tähelepanelik ning andke vasakule või paremale pöörates teed jalakäijatele.</p>
  <p>
    <b>Roheline nooltuli</b> ehk filtertuli: võite edasi sõita noolega osutatud suunas isegi siis, kui põleb punane tuli, eeldusel et liikumine on ohutu ja tee on vaba. Olge alati tähelepanelik alarmsõidukite suhtes, mis võivad olla teel abivajajate juurde ning millel on sellisel juhul sisse lülitatud sinised tuled ja sireen.</p>
  <p>
    <b>Kollane tuli</b>: ärge mööduge stoppjoonest või selle puudumisel foorist, välja arvatud juhul, kui olete stoppjoonele või foorile nii lähedal, et peatumine oleks ohtlik.</p>
  <p>
    <b>Vilkuv kollane tuli</b>: võite edasi sõita üksnes juhul, kui see on ohutu, ning annate vajaduse korral teed teistele liiklejatele.</p>
  <p>
    <b>Vilkuv kollane nooltuli</b>: võite edasi sõita noolega osutatud suunas, kuid üksnes juhul, kui see on ohutu, ning peate teed andma teistele lähenevatele liiklejatele.</p>
  <p>Fooritulede eiramisega võib kaasneda 2 karistuspunkti ning trahv kuni 120 eurot või 5 karistuspunkti ja süüdimõistmise korral trahv.</p>
</div>
