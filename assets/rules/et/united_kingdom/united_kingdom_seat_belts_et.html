<div class="box-rule-content">
  <p>Turvavööde ja laste turvasüsteemide kasutamine on KOHUSTUSLIK.</p>
  <p>Erandid:</p>
  <ul type="disc">
    <li>juht tagurdamisel või tagurdava sõiduõppija juhendamisel</li>
    <li>politsei-, tuletõrje- või päästeteenistuse sõidukis</li>
    <li>mehhaanilist riket uuriv sõitja ärisõidukis</li>
    <li>kaupu kohaletoimetav kaubaauto juht, kes teeb peatusi, mille vahemaa ei ületa 50 m</li>
    <li>litsentseeritud taksojuht, kes otsib või veab sõitjaid</li>
  </ul>
  <p>Vabastus turvavöö kasutamisese nõudest meditsiiniliste näidustuste tõttu</p>
  <p>Teie arst võib otsustada, et Te ei pea meditsiiniliste näidustuste tõttu turvavööd kinnitama. Ta väljastab Teile tõendi „Certificate of Exemption from Compulsory Seat Belt Wearing”. Olete kohustatud</p>
  <ul type="disc">
    <li>hoidma seda oma sõidukis;</li>
    <li>esitama selle Teid peatanud politseinikule.</li>
  </ul>
  <p>Peate teavitama ka oma kindlustusandjat.</p>
  <p>Turvavöödeta sõidukid</p>Sõidukites, mis ei ole turvavöödega varustatud JA mis olid algselt selliselt valmistatud (nt vanaaegsed autod)<ul>
    <li>ei ole lubatud vedada alla 3-aastast last;</li>
    <li>tohib üle 3-aastane laps istuda üksnes tagaistmel.</li>
  </ul>
  <p>Laste turvasüsteemid</p>
  <ul>
    <li>Alla 3-aastase lapse sõidutamisel sõiduki esi- või tagaistmel tuleb kasutada sobivat laste turvasüsteemi.<br/>Erand: alla 3-aastane laps võib taksos sõita laste turvasüsteemita, kui see puudub.</li>
  </ul>
  <ul>
    <li>3-aastase või vanema kuni 135 cm pikkuse või kuni 12-aastase lapse sõidutamisel sõiduki esi- või tagaistmel tuleb samuti kasutada sobivat laste turvasüsteemi.<br/>Erandid: sõitmisel tagaistmel<ul>
        <li>taksos VÕI</li>
        <li>mootorsõidukis lühikese vahemaa ja ootamatu vajaduse korral VÕI</li>
        <li>mootorsõidukis, kus kahe lapse turvasüsteemi tõttu on kolmanda turvaseadme paigaldamine võimatu. Sellisel juhul tuleb lapse turvasüsteemi puudumisel kasutada täiskasvanu turvavööd.</li>
      </ul>
    </li>
  </ul>
  <ul type="disc">
    <li>12- või 13-aastane või üle 135 cm pikkune laps peab kasutama täiskasvanu turvavööd.</li>
  </ul>
</div>
