<h4>Ühissõidukirajad</h4>
<div class="box-rule-content"/>
<h4>Bussirada</h4>
<div class="box-rule-content">
  <p>Bussirada võib kasutada mis tahes sõiduk, mis on ette nähtud rohkem kui 8 sõitjale (juht kaasa arvatud). Jalgratturid ning mõnikord ka taksod ja kaherattalised mootorsõidukid võivad tavaliselt ajavahemikul, mil bussirada on ette nähtud ühissõidukitele, seda samuti kasutada. Muud sõidukid ei tohi bussirada kasutada ajavahemikul, mil see on ette nähtud ühissõidukitele, v.a kauba laadimiseks või mahalaadimiseks (ja ainult juhul, kui liiklusmärkidega ei ole osutatud teisiti).</p>
  <p>Bussirada on tähistatud asjakohase liiklusmärgiga, millele on märgitud ajavahemik, mil see on ette nähtud ühissõidukitele, ning see, millist liiki sõidukitel on lubatud rada kasutada. Kui märk puudub või ajavahemikku ei ole märgitud, peab juht eeldama, et bussirada on ette nähtud ühissõidukitele ööpäevaringselt.</p>
  <p>Mõned bussirajad on ette nähtud üksnes kohalikele bussiliinidele, mis tähendab, et näiteks turismibussid neid kasutada ei tohi. Need on tavaliselt tähistatud asjakohase liiklusmärgiga.</p>
  <p>Näited:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Bussirada, mida võivad kasutada kohalikud bussiliinid, jalgratturid ja taksod. Ajavahemikku ei ole täpsustatud.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Bussirada, mida võivad kasutada kõik bussid ja jalgratturid. Näidatud on ajavahemik, mil rada on ette nähtud üksnes asjaomastele sõidukitele.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Bussirada, mida võivad kasutada kõik bussid, kaherattalised külghaagiseta mootorsõidukid, jalgratturid ja taksod. Näidatud on ajavahemik, mil rada on ette nähtud üksnes asjaomastele sõidukitele.</p>
</div>
<h4>Raskeveosed kiirteel</h4>
<div class="box-rule-content">
  <p>Kui kiirteel on kolm või enam sõidurada, ei ole üle 7,5-tonnistel raskeveostel lubatud sõita parempoolseimal rajal.</p>
</div>
<h4>Jalgrattarada</h4>
<div class="box-rule-content">
  <p>Jalgrattarajad on tähistatud asjakohase teemärgistuse ja liiklusmärkidega. Mootorsõidukijuhtidel ei ole lubatud sõita või parkida valge pidevjoonega tähistatud jalgrattarajal ajavahemikul (märgitud asjakohasel liiklusmärgil), mil see on ette nähtud üksnes jalgratastele. Mootorsõidukijuhid ei tohiks sõita ega parkida ka valge katkendjoonega tähistatud jalgrattarajal, kui see on välditav. Mootorsõidukijuhtidel on keelatud parkida mistahes jalgrattarajal, kus kehtib parkimiskeeld.</p>
</div>
<h4>Koossõiduks kasutatavate ehk rohkem kui ühe sõitjaga sõidukite rada</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Rohkem kui ühe sõitjaga sõidukite rada näeb välja nagu bussirada – liiklus on eraldatud valge pidevjoonega ning teele on korrapärase vahemaa tagant märgitud „2+lane”. Rada on tähistatud asjakohase „2+” liiklusmärgiga.</p>
</div>
<h4>Muud eraldatud sõidurajad</h4>
<div class="box-rule-content">
  <p>Sõidurajad võivad olla ette nähtud konkreetset liiki sõidukitele. Piirangud võivad kehtida teataval ajavahemikul või kogu aeg. Asjaomased ajavahemikud ning sõidukite liigid on näidatud vastaval liiklusmärgil. Sõidukijuhtidel on keelatud näidatud ajavahemikul asjaomast sõidurada kasutada, v.a juhul, kui liiklusmärk seda tema juhitava sõiduki puhul lubab.</p>
</div>
<p> </p>
