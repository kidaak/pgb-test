<div class=box-rule-content><p>Īrijā satiksmes kustība ir pa ceļa kreiso pusi.</p><p></p><p>Automaģistrāles</p><ul><li>Drīkst braukt tikai taisni. Aizliegts nogriezties vai apgriezties braukšanai pretējā virzienā.</li><li>Uz automaģistrāles jābrauc tādā ātrumā, kas netraucē pārējos satiksmes dalībniekus.</li><li>Nedrīkst braukt pa tādu automaģistrāles daļu, kas nav josla (piemēram, pa stingro nomali), vienīgais izņēmums ir ārkārtēji gadījumi.</li><li>Nevienā automaģistrāles vietā nedrīkst apstāties vai stāvēt, ja transportlīdzeklim nav tehnisku problēmu vai ja to nav likusi darīt policija (<i>Garda</i>).</li><li>Ar transportlīdzekli, kura maksimālais ātrums ir 90 km/h vai mazāk, nedrīkst braukt pa joslu, kura ir vistuvāk automaģistrāles vidum (pa ārējo jeb apdzīšanas joslu); tas ir atļauts tikai vietās, kur visiem transportlīdzekļiem noteikts ātruma ierobežojums 90 km/h vai mazāk.</li><li>Nedrīkst uzņemt vai izlaist pasažierus.</li><li>Pa labo automaģistrāles joslu drīkst braukt tikai apdzenot.</li></ul><p>Apļveida krustojums</p><p>Šādā krustojumā ir jāiebrauc, nogriežoties pa kreisi. Jāievēro tādi paši noteikumi kā parastā krustojumā un jādod ceļš transportlīdzekļiem, kuri jau iebraukuši aplī (un tuvojas no labās puses). Ja vadītājs nav pieradis braukt pa kreiso ceļa pusi, apļveida krustojumi var būt īpaši bīstami un vadītājam tajos jābūt ļoti uzmanīgam.</p></div>