<div class=box-rule-content><p>Īrijā luksoforu gaismas signālu secība ir šāda <b>zaļš, dzeltens, sarkans</b> un tad atkal <b>zaļš</b>.</p><p><b>Sarkanā gaisma</b> jeb “stop”: nešķērsojiet pie luksofora esošo stoplīniju, vai, ja stoplīnijas nav, apstājieties pie luksofora.</p><p><b>Zaļā gaisma</b>: varat braukt, ja ceļš ir brīvs, tomēr esiet uzmanīgs un, ja nogriežaties pa labi vai pa kreisi, vispirms palaidiet gājējus, kas šķērso ielu vai brauktuvi.</p><p><b>Zaļa bulta</b>: pat tad, ja vienlaicīgi deg arī sarkanā gaisma, drīkstat nogriezties bultas norādītajā virzienā, tomēr tikai tad, ja tas nav riskanti un ja ceļš ir brīvs. Vienmēr uzmanieties no operatīvo dienestu transportlīdzekļiem, kas traucas uz negadījuma vietu ar mirgojošām bākugunīm un sirēnu.</p><p><b>Dzeltenā gaisma</b>: nešķērsojiet stoplīniju vai, ja stoplīnijas nav, nebrauciet garām luksoforam, ja vien jau neesat tik tuvu līnijai vai luksoforam, ka apstāšanās būtu bīstama.</p><p><b>Mirgojoša dzeltenā gaisma</b>: drīkstat braukt tikai tad, ja tas nav riskanti, un vajadzības gadījumā dodiet ceļu citiem satiksmes dalībniekiem.</p><p><b>Mirgojoša dzeltena bulta</b>: drīkstat braukt bultas norādītajā virzienā, bet tikai tad, ja tas nav riskanti, turklāt jums jādod ceļš citiem satiksmes dalībniekiem.</p><p>Par luksofora signālu neievērošanu jums var piespriest 2 soda punktus un līdz 120 eiro lielu naudassodu vai 5 soda punktus un naudassodu.</p></div>