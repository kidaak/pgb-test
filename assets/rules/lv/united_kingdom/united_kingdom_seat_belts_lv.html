<div class=box-rule-content><p>Drošības jostas un bērnu sēdeklīši ir jālieto OBLIGĀTI.</p><p>Izņēmumi:</p><ul type=disc><li>transportlīdzekļu vadītāji, kuri brauc atpakaļgaitā vai uzrauga kādu, kurš mācās braukt un brauc atpakaļgaitā;</li><li>policijas, ugunsdzēsēju un glābšanas dienestu automašīnas;</li><li>mehānisku problēmu izmeklējoši pasažieri darba vajadzībām lietotā automašīnā;</li><li>piegādi veicošas automašīnas, kurām jāapstājas ik pēc 50 m vai mazāk;</li><li>licencētu taksometru vadītāji, kas braukā, meklējot pasažierus, vai ved pasažierus.</li></ul><p>Atļauja nelietot drošības jostu medicīnisku iemeslu dēļ</p><p>Jūsu ārsts var uzskatīt, ka jums nav jālieto drošības josta medicīnisku problēmu dēļ. Tādā gadījumā viņš jums iedos īpašu izziņu (<i>Certificate of Exemption from Compulsory Seat Belt Wearing</i>). Rīkojieties šādi:</p><ul type=disc><li>izziņu vienmēr turiet savā automašīnā;</li><li>ja policija jūs apstādina, uzrādiet to.</li></ul><p>Jums jāinformē arī automašīnas apdrošinātājs.</p><p>Automašīnas, kurās nav drošības jostu</p>Automašīnās, kurās nav drošības jostu UN kurās jau no paša sākuma to nekad nav bijis (piemēram, senās automašīnās):<ul><li>nedrīkst vest bērnus, kas jaunāki par 3 gadiem;</li><li>3 gadu vecumu sasnieguši bērni drīkst sēdēt aizmugurējā sēdeklī.</li></ul><p>Bērnu sēdeklīši</p><ul><li>Bērniem, kas jaunāki par 3 gadiem, jāsēž piemērotā bērnu sēdeklītī (vai nu priekšējā, vai aizmugurējā sēdeklī).<br>Izņēmums: 3 gadu vecumu nesasniegušus bērnus taksometrā drīkst vest bez bērnu sēdeklīša, ja tas nav pieejams.</li></ul><ul><li>Par 3 gadiem vecākiem bērniem, kas ir līdz 135 cm gari, vai bērniem līdz 12 gadu vecumam (atkarībā no tā, kuram no šiem nosacījumiem bērns atbilst visātrāk) arī jālieto piemērots bērnu sēdeklītis (vai nu priekšējā, vai aizmugurējā sēdeklī).<br>Izņēmums:<ul><li>ja bērnu ved taksometra aizmugurējā sēdeklī VAI</li><li>bērnu ved mehāniska transportlīdzekļa aizmugurējā sēdeklī īsu gabalu pēkšņas un neatliekamas vajadzības dēļ VAI</li><li>ja automašīnā, kurā ir divi jau aizņemti bērnu sēdeklīši, vairs nevar ielikt trešo (bet tādā gadījumā jālieto pieaugušajiem paredzētā drošības josta un bērns jāsēdina aizmugurējā sēdeklī).</li></ul></li></ul><ul type=disc><li>Bērniem, kas sasnieguši 12–13 gadu vecumu vai ir garāki par 135 cm, jālieto pieaugušajiem domātā drošības josta.</li></ul></div>