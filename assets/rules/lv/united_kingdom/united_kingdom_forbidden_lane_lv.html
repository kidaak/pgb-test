<h4>Sabiedriskā transporta joslas</h4>
<div class="box-rule-content"/>
<h4>Autobusu joslas</h4>
<div class="box-rule-content">
  <p>Pa autobusu joslu drīkst braukt visi transportlīdzekļi, kas paredzēti vairāk nekā 8 pasažieru pārvadāšanai (neskaitot vadītāju). Arī velosipēdisti un dažreiz arī taksometri un motorizēti transportlīdzekļi, kuriem ir divi riteņi, parasti drīkst braukt pa autobusu joslu laikā, kad josla paredzēta autobusiem.  Laikā, kad josla paredzēta autobusiem, pa to nedrīkst braukt citi transportlīdzekļi, izņemot gadījumus, kad jāizkrauj vai jāpiekrauj automašīna (un ja to neaizliedz joslā uzstādītās ceļazīmes).</p>
  <p>Parasti ceļazīmēs norāda laiku, kad ir spēkā autobusu joslai noteiktie ierobežojumi, un kādi transportlīdzekļi drīkst braukt pa šo joslu. Ja nav redzama zīme vai nav norādīts ierobežojumu darbības laiks, motorizētu transportlīdzekļu vadītājiem ir jāuzskata, ka autobusu joslai noteiktie ierobežojumi ir spēkā visu diennakti.</p>
  <p>Dažas autobusu joslas ir paredzētas tikai vietējiem autobusiem, tātad pa tām nedrīkst braukt, piemēram, tūristu autobusi. Parasti to norāda ceļazīmēs.</p>
  <p>Piemēri</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Autobusu josla, pa kuru drīkst braukt vietējie autobusi, kā arī velosipēdi un taksometri. Ierobežojumu darbības laiks nav norādīts.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Autobusu josla, pa kuru drīkst braukt visi autobusi, kā arī velosipēdi. Ir norādīts ierobežojumu darbības laiks.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Autobusu josla, pa kuru drīkst braukt visi autobusi, kā arī mehāniskie transportlīdzekļi ar diviem riteņiem (bez blakusvāģa), divriteņi un taksometri. Ir norādīts ierobežojumu darbības laiks.</p>
</div>
<h4>Smagkravas transportlīdzekļi uz automaģistrālēm</h4>
<div class="box-rule-content">
  <p>Ja ir vismaz trīs joslas, par 7,5 t smagākas kravas automašīnas nedrīkst braukt labajā joslā. </p>
</div>
<h4>Velosipēdistu josla</h4>
<div class="box-rule-content">
  <p>To, ka attiecīgā josla paredzēta velosipēdiem, norāda marķējums uz pašas joslas un ceļazīmes. Pa velosipēdistu joslu, kas nodalīta ar nepārtrauktu baltu līniju, nedrīkst braukt mehānisko transportlīdzekļu vadītāji. Šajā joslā viņi arī nedrīkst novietot savu transportlīdzekli stāvēšanai. Joslai noteikto ierobežojumu darbības laiks norādīts ceļazīmēs. Ja vien ir iespējams no tā izvairīties, mehāniskie transportlīdzekļi arī nedrīkst braukt pa velosipēdistu joslu, kas nodalīta ar pārtrauktu baltu līniju, un nedrīkst tajā novietot transportlīdzekli stāvēšanai. Mehānisko transportlīdzekļu vadītāji nedrīkst novietot automašīnu velosipēdistu joslā, kad ir spēkā stāvēšanas ierobežojumi.</p>
</div>
<h4>Joslas automašīnām, kurās ir vairāki pasažieri</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Šīs joslas parasti izskatās tāpat kā autobusu joslas. Tās nodala nepārtraukta balta līnija, un ik pēc zināma intervāla uz joslas rakstīts “2+”. Ceļazīmēs šādas joslas apzīmē ar simbolu, kurā redzama automašīna un “2+”.</p>
</div>
<h4>Citas rezervētas joslas</h4>
<div class="box-rule-content">
  <p>Ir joslas, kas paredzētas konkrētiem transportlīdzekļu veidiem, un šie ierobežojumi var būt noteikti vai nu zināmam laikposmam, vai arī ir spēkā visu diennakti. Laiks, kad ierobežojumi ir spēkā,  un transportlīdzekļi, kuriem josla paredzēta, ir norādīti ceļazīmēs. Šādās joslās nedrīkst braukt laikā, kad ir spēkā ierobežojumi (taču drīkst tie transportlīdzekļi, kuriem  tur braukt atļauts ceļazīmēs).</p>
</div>
<p> </p>
