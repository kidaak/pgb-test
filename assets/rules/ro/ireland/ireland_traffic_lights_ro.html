<div class=box-rule-content><p>În Irlanda, ordinea culorilor semaforului este: <b>verde, portocaliu, roșu</b> și, din nou, <b>verde</b>.</p><p><b>Culoarea roșie</b>: trebuie să vă opriți. Nu treceți dincolo de linia de oprire sau, dacă aceasta nu există, nu treceți dincolo de semafor.</p><p><b>Culoarea verde</b>: circulați mai departe dacă drumul este liber. Fiți atenți la pietoni și acordați-le prioritate celor angajați în traversare, atunci când efectuați un viraj la stânga sau la dreapta.</p><p><b>Săgeata verde</b> (cunoscută și sub denumirea de culoare-filtru): puteți circula mai departe în sensul indicat de săgeată, asigurându-vă că drumul este liber, chiar și pe culoarea roșie a semaforului. Fiți atenți întotdeauna la vehiculele pentru intervenții de urgență aflate în misiune, cu luminile albastre și sirena în funcție.</p><p><b>Culoarea portocalie</b>: nu treceți dincolo de linia de oprire sau, dacă aceasta nu există, nu treceți dincolo de semafor, cu excepția cazului în care sunteți deja prea aproape pentru a vă putea opri în condiții de siguranță.</p><p><b>Culoarea portocalie intermitentă</b>: puteți circula numai dacă acest lucru este posibil în condiții de siguranță și, după caz, cedați prioritatea.</p><p><b>Săgeata portocalie intermitentă</b>: puteți circula în direcția indicată de săgeată, dar numai dacă acest lucru este posibil în condiții de siguranță și trebuie să cedați prioritatea.</p><p>Nerespectarea culorilor semaforului poate atrage sancțiuni: 2 puncte de penalizare și o amendă de până la 120 de euro sau 5 puncte de penalizare și o amendă penală.</p></div>