<div class=box-rule-content><p>În Irlanda se conduce pe partea stângă.</p><p></p><p>Autostrăzi</p><ul><li>Șoferii circulă numai pe direcția înainte. Nu au voie să efectueze manevre de întoarcere sau de mers înapoi.</li><li>Șoferii trebuie să-și adapteze viteza și stilul de mers astfel încât să nu-i deranjeze pe ceilalți participanți la trafic.</li><li>Șoferii trebuie să circule numai pe partea carosabilă a drumului. Este interzisă utilizarea bandei de refugiu, cu excepția cazurilor de urgență.</li><li>Șoferii nu trebuie să oprească sau să parcheze pe autostradă, exceptând cazul în care vehiculul se defectează sau atunci când organele de poliție (Gardaí) le indică să facă acest lucru.</li><li>Șoferii nu trebuie să conducă un vehiculul autorizat să circule cu o viteză maximă de 90 km/h pe banda din dreapta sau pe cea centrală a autostrăzii, decât atunci când viteza generală este limitată la 90km/h sau mai puțin.</li><li>Șoferii nu pot opri vehiculul pentru a permite urcarea sau coborârea pasagerilor pe autostradă.</li><li>Șoferii trebuie să circule pe banda din stânga, exceptând cazul în care efectuează o depășire.</li></ul><p>Intersecția cu sens giratoriu</p><p>Codul rutier prevede că șoferii trebuie să pătrundă în intersecție prin partea stângă. Vehiculele care circulă în interiorul unei intersecții cu sens giratoriu au prioritate față de cele care urmează să pătrundă în intersecție. Șoferii care nu sunt obișnuiți să conducă pe partea dreaptă pot întâmpina dificultăți majore în ceea ce privește circulația în intersecțiile cu sens giratoriu (trebuie să fie deosebit de atenți).</p></div>