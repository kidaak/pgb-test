<h4>Benzi pentru mijloacele de transport public</h4>
<div class="box-rule-content"/>
<h4>Banda pentru autobuz</h4>
<div class="box-rule-content">
  <p>Banda pentru autobuz poate fi utilizată de orice vehicul care are capacitatea de a transporta mai mult de 8 pasageri (în afară de șofer). Bicicliștii și, uneori, taxiurile și vehiculele cu două roți pot utiliza banda pentru autobuz pe durata orarului de circulație al autobuzului. Celelalte vehicule nu trebuie să utilizeze banda pentru autobuz pe durata orarului de circulație al autobuzului, decât pentru a încărca și descărca (și numai dacă indicatoarele rutiere nu menționează contrariul).</p>
  <p>De regulă, în dreptul benzii pentru autobuz există indicatoare care menționează orarul de circulație al autobuzelor și tipurile de vehicule care pot circula. Dacă nu este vizibil niciun indicator sau dacă nu este afișat orarul de circulație, automobiliștii trebuie să considere că banda pentru autobuz este operațională 24 de ore din 24.</p>
  <p>Unele benzi pentru autobuz sunt rezervate numai pentru autobuzele locale, ceea ce înseamnă că autocarele turistice, de exemplu, nu trebuie să le utilizeze. Acest lucru este, de regulă, marcat pe indicator.</p>
  <p>Exemple:</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk.jpg"/>
  </div>
  <p>Bandă de autobuz care poate fi utilizată de autobuzele locale, de biciclete și taxiuri. Orarul de circulație nu este menționat.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk2.jpg"/>
  </div>
  <p>Bandă de autobuz care poate fi utilizată de toate autobuzele, precum și de biciclete. Orarul de circulație este indicat.</p>
</div>
<div class="box-rule-content">
  <div class="box-rule-iconsholder-big">
    <img alt="" src="/internet/ec.europa.eu/transport/road_safety/images/forbidden-lane-uk3.jpg"/>
  </div>
  <p>Bandă de autobuz care poate fi utilizată de toate autobuzele, precum și de vehiculele cu două roți (fără ataș), de biciclete și de taxiuri. Orarul de circulație este indicat.</p>
</div>
<h4>Vehiculele grele pentru transportul de mărfuri (HGV) pe autostradă</h4>
<div class="box-rule-content">
  <p>Șoferii de HGV peste 7,5 t nu trebuie să conducă pe banda din dreapta pe autostrăzile prevăzute cu trei sau mai multe benzi.</p>
</div>
<h4>Pista pentru biciclete</h4>
<div class="box-rule-content">
  <p>Pista pentru biciclete este semnalizată prin indicatoare și panouri. Conducătorii auto nu pot circula și nu pot parca pe o pistă pentru biciclete marcată cu o linie albă continuă, pe durata orarului de circulație, menționat pe indicator. De asemenea, conducătorii auto nu ar trebui să circule și să parcheze pe o pistă pentru biciclete marcată cu o linie albă întreruptă, exceptând cazul în care acest lucru este inevitabil. Conducătorii auto nu pot parca pe o pistă pentru biciclete supusă unor restricții de staționare.</p>
</div>
<h4>Banda pentru vehicule colective (HOV)</h4>
<div class="box-rule-content">
  <div class="box-rule-iconsholder">
    <img height="33" alt="" width="35" src="/internet/ec.europa.eu/transport/road_safety/images/forbidden-lane-uk4.jpg"/>
  </div>
  <p>Banda pentru HOV seamănă, în general, cu banda pentru autobuz. Traficul este separat printr-o linie albă continuă și pe bandă este inscripționat „2+ lane” din loc în loc. Aceste benzi sunt marcate cu simbolul „2+”.</p>
</div>
<h4>Alte benzi pentru vehicule</h4>
<div class="box-rule-content">
  <p>Unele benzi pot fi rezervate pentru anumite categorii de vehicule în permanență sau în anumite perioade. Orarul de circulație și categoriile de vehicule sunt marcate pe indicatoare. Șoferii nu pot circula pe aceste benzi pe durata orarului de circulație, dacât dacă există indicatoare care le permit acest lucru.</p>
</div>
<p> </p>
