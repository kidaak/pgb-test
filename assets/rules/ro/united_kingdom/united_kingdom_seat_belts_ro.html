<div class="box-rule-content">
  <p>Utilizarea centurii de siguranță și a scaunelor pentru copii este OBLIGATORIE.</p>
  <p>Fac excepție:</p>
  <ul type="disc">
    <li>șoferii care efectuează o manevră de mers înapoi sau care însoțesc elevi-șofer care efectuează o astfel de manevră </li>
    <li>ocupanții vehiculelor de poliție, de pompieri și de salvare</li>
    <li>pasagerii vehiculelor comerciale care investighează o problemă tehnică</li>
    <li>șoferii vehiculelor de livrare mărfuri care parcurg cel mult 50 de metri între două puncte de oprire</li>
    <li>șoferii de taxi atunci când staționează sau transportă clienții</li>
  </ul>
  <p>Excepții medicale de la obligativitatea utilizării centurii de siguranță</p>
  <p>Dacă medicul vă recomandă să nu purtați centura de siguranță din motive de sănătate, veți primi un certificat care dovedește acest lucru. În acest caz, trebuie:</p>
  <ul type="disc">
    <li>să-l aveți asupra dumneavoastră când vă aflați la volan</li>
    <li>să-l prezentați organelor de poliție la control.</li>
  </ul>
  <p>De asemenea, va trebui să-l informați despre acest lucru pe asiguratorul auto.</p>
  <p>Vehicule fără centură de siguranță</p>În cazul vehiculelor fără centură de siguranță ȘI concepute fără centură de siguranță (ex. mașini de epocă):<ul>
    <li>șoferii nu pot transporta copii sub vârsta de 3 ani</li>
    <li>copiii cu vârsta peste 3 ani pot ocupa numai locurile de pe bancheta din spate.</li>
  </ul>
  <p>Dispozitive de reținere pentru copii</p>
  <ul>
    <li>Pentru copiii cu vârsta sub 3 ani trebuie utilizate dispozitive de reținere corespunzătoare, indiferent dacă ocupă un loc în față sau în spate.<br/>Excepție: copiii cu vârsta sub 3 ani pot călători în taxi fără un astfel de dispozitiv, dacă acesta nu este disponibil.</li>
  </ul>
  <ul>
    <li>Copiii cu vârsta între 3 și 12 ani, având o înălțime de cel mult 135 cm trebuie, de asemenea, să utilizeze un dispozitiv de reținere pentru copii, indiferent dacă ocupă un loc în față sau în spate.<br/>Excepție: atunci când călătoresc pe bancheta din spate a:<ul>
        <li>unui taxi SAU</li>
        <li>a unui vehicul cu motor, pe o distanță scurtă și în împrejurări neașteptate SAU</li>
        <li>a unui vehicul cu motor în care sunt deja utilizate două dispozitive de securitate pentru copii și nu mai poate fi fixat un al treilea (în acest caz trebuie utilizată centura de siguranță prevăzută pentru adulți)</li>
      </ul>
    </li>
  </ul>
  <ul type="disc">
    <li>Copiii în vârstă de 12 sau 13 ani sau cu o înălțime peste 135 cm trebuie să utilizeze centura de siguranță prevăzută pentru adulți.</li>
  </ul>
</div>
