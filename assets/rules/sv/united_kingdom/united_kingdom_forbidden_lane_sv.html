<h4>Körfält för kollektivtrafik</h4><div class=box-rule-content><h4>Bussfiler</h4><div class=box-rule-content><p>Bussfiler får användas av alla fordon som är tänkta för transport av fler än 8 passagerare (utom föraren). Normalt får även cyklar – och ibland taxibilar och motorcyklar – använda bussfilen under den angivna tiden. Andra fordon får inte använda bussfilen under den angivna tiden, utom för lastning och lossning (och bara om inget annat anges).</p><p>En skylt visar vilka tider och fordon som avses. Om det inte finns någon skylt eller om skylten saknar tidsangivelse, fungerar körfältet som bussfil dygnet runt.</p><p>En del bussfiler får bara användas av den lokala kollektivtrafiken, alltså inte av exempelvis turistbussar. Även detta framgår normalt av skylten.</p><p>Exempel:</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk.jpg></div><p>Bussfilen får användas av lokala kollektivtrafikfordon, cyklar och taxibilar. Ingen tidsangivelse.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk2.jpg></div><p>Bussfilen får användas av alla bussar samt av cyklar. Restriktionen gäller bara den angivna tiden.</p></div><div class=box-rule-content><div class=box-rule-iconsholder-big><img alt="" src=/internet/ec.europa.eu/transport/road_safety/images/forbidden-lane-uk3.jpg></div><p>Bussfilen får användas av alla bussar samt av motorcyklar (utan sidvagn), cyklar och taxibilar. Restriktionen gäller bara den angivna tiden.</p></div><h4>Tunga lastbilar på motorvägar</h4><div class=box-rule-content><p>Fordon över 7,5 t får inte använda högerfilen om det finns tre eller fler körfält.</p></div><h4>Cykelbanor</h4><div class=box-rule-content><p>Cykelbanor anges med vägmarkeringar och skyltar. En tidsangivelse visar när motorfordon varken får köra eller parkera på cykelbanor markerade med heldragen linje. Motorfordon bör också undvika att köra eller parkera på cykelbanor markerade med varningslinje. Motorfordon får inte parkera på cykelbanor under den tid då parkeringsförbud gäller.</p></div><h4>Samåkningsfiler</h4><div class=box-rule-content><div class=box-rule-iconsholder><img height=33 alt="" width=35 src=/internet/ec.europa.eu/transport/road_safety/images/forbidden-lane-uk4.jpg></div><p>Samåkningsfiler är markerade med ”2+ lane” och heldragen linje liksom bussfiler. En skylt visar en bilsymbol och ”2+”.</p></div><h4>Andra reserverade körfält</h4><div class=box-rule-content><p>Det finns särskilda körfält som bara får användas av vissa typer av fordon. Restriktionerna kan vara tidsbegränsade eller gälla dygnet runt. Vilka fordon och tider som avses framgår av olika vägmärken. Andra trafikanter än de som avses får inte använda sådana körfält under den angivna tiden.</p></div><p></p>