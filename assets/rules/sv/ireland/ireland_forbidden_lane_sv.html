<div class="box-rule-content">
  <p>Irland har vänstertrafik.</p>
  <p> </p>
  <p>Motorväg</p>
  <ul>
    <li>Du får bara köra rakt fram. Du får varken vända eller backa.</li>
    <li>Du måste hålla en hastighet som gör att du inte hindrar övrig trafik.</li>
    <li>Du får inte använda andra delar av motorvägen än körbanorna. Vägrenen får du exempelvis bara använda i nödfall.</li>
    <li>Du får varken stanna eller parkera någonstans på motorvägen utom vid motorstopp eller på uppmaning av polisen (Garda).</li>
    <li>Om du kör en fordonstyp med en högsta tillåtna hastighet på högst 90 km/tim får du inte köra i omkörningsfilen, utom om standardhastigheten är 90 km/tim eller lägre.</li>
    <li>Du får inte låta passagerare stiga på eller av.</li>
    <li>Du måste hålla dig i vänsterfilen utom när du kör om.</li>
  </ul>
  <p>Cirkulationsplats (rondell)</p>
  <p>Du måste köra in i rondellen genom att svänga åt vänster. Rondellen ersätter en korsning. Du måste därför lämna företräde för de bilar som redan åker i rondellen (tänk på att de kommer från höger). Om du inte är van vid vänstertrafik kan det vara svårt att köra i rondeller. Du bör därför vara särskilt uppmärksam.</p>
</div>
